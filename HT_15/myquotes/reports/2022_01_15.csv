title,text,tegs,url
ВІККА: Підсумки (15.01.2022) (ВІДЕО),Усі найцікавіші новини за останній тиждень в одному випуску. Олена Берестенко з інформаційним підсумком тижня ,"#Новини, #Випуск",https://www.vikka.ua/novini-na-vikka/vikka-pidsumki-15-01-2022-video/
У Черкасах та Золотоноші горіли житлові будинки. Є загиблий (ВІДЕО),"Протягом останньої доби рятувальники ліквідували пожежі в житлових будинках у містах Черкаси та Золотоноша. Про це повідомляє Управління ДСНС у Черкаській області.У Черкасах 15 січня у житловому будинку на вулиці Попівка виникла пожежа.Займання у кімнаті будинку ліквідували рятувальники 1-ї державної пожежно-рятувальної частини міста Черкаси.facebook.com/DSNSCHERKASYПід час проведення розвідки у кімнаті вогнеборці виявили тіло чоловіка. Причина пожежі встановлюється.Цього ж дня рятувальники ліквідували пожежу житлового будинку у місті Золотоноша. Виклик про загорання на вулиці Чурути надійшов 15 січня близько 00:35.На місце події прибули вогнеборці 8-ї Державної пожежно-рятувальної частини, які ліквідували пожежу, що охопила покрівлю будинку. За попередніми даними, причиною пожежі стало коротке замикання електромережі.Як повідомляла раніше vikka.ua, винуватця смертельної ДТП, де загинув Лункін, досі не засудили (ВІДЕО)","#Пожежа, #Дснс, #Золотоноша, #Новини черкаси",https://www.vikka.ua/novini/u-cherkasax-ta-zolotonoshi-gorili-zhitlovi-budinki-ye-zagiblij-video/
«Закликаємо зберігати спокій» – СБУ про хвилю псевдомінувань,"Управління СБУ в Черкаській області оприлюднило офіційне повідомлення про штучне зростання кількості повідомлень про псевдомінування об’єктів соціальної інфраструктури. Про це йдеться на офіційній сторінці утанови.Нагадаємо, в Україні і Черкасах зокрема останнім часом реєструється багато повідомлень про нібито мінування важливих об’єктів соціальної сфери.«У результаті ретельних перевірок з боку СБУ, НацПолу та інших уповноважених на це органів державної влади ці повідомлення не підтверджуються на практиці, а мають на меті створити напругу й панічні настрої в суспільстві.Звертаємо увагу: повідомлення про псевдомінування – поширений інструмент в умовах гібридної агресії, котру Російська Федерація веде проти України. За таких умов вкрай важливо, аби українське суспільство чітко це усвідомлювало.Закликаємо громадян зберігати спокій. І окремо звертаємось до ЗМІ з проханням ретельно перевіряти подібну інформацію, аби зі свого боку не сприяти реалізації ворожих спеціальних інформаційних операцій» – йдеться в офіційному повідомленні.В Управлінні зазначають, що Служба безпеки України і, зокрема, Антитерористичний центр при СБУ, разом з Національної поліцією в рамках свого функціоналу щоденно відпрацьовують кожне з таких повідомлень.Як повідомляла раніше vikka.ua, у соцмережах ширяться чутки, що замінування й хакерські атаки мають російське коріння","#Сбу, #Мінування, #Вибухівка, #Черкаські новини, #Новини черкаси, #Замінування шкіл",https://www.vikka.ua/novini/zaklikayemo-zberigati-spokij-sbu-xvilyu-psevdominuvan/
«Черкаські Мавпи» не вистояли у протистоянні проти харківських «Соколів»,"«Черкаські Мавпи» відіграли перший матч у 2022-му році. Із харківськими «Соколами» черкасці провели три чверті рівного баскетболу, але ривок суперників у четвертій чверті став фатальним. 90:75, виїзна поразка. Про це інформує пресслужба БК «Черкаські Мавпи».mavpabasket.comСтарт матчу видався досить швидким від обох команд. Суперники не багато витрачали часу на розіграш атак, але з відсотком влучання ситуація була не найкраща. Мавпи повели після дального від Кольченка, далі його підтримав Джоко Шаліч. У дебютній грі сербський центровий відпрацьовував на своєму щиті і швидко реалізував перший дальній. Черкасці діяли більш командно, що дозволило мати мінімальну перевагу після першої половини – 22:23.На старті другої чверті черкасці прогавили мініривок від харків’ян. Зечевич досить швидко набрав понад 10 очок і забезпечив команді 5-очкову перевагу. Втім до середини ччерті Мавпи відповіли своїм ривком і повернули собі лідерство. Чудово у гру влився Шаліч, партнери непогано загравали центрового, який фактично став основним постачальником очок команди.Далі Соколи знову зробили свій крок, команда чітко відіграла в захисті, а за рахунок триочкових кидків відірвалася на відстань 8-ми очок, але останнє слово у першій половині було за Мавпами, які скоротили відставання до двох очок – 47:45.У третій чверті рушійною силою команди Харкова був Александар Зечевич. Сербський центровий влучав як з-під кошика, так і з дальньої відстані. Черкасці відповідали очками від Шаліча, Приймака і Ткаченка. У рівному матчі команди почергово змінювали лідерство. Втім більше попереду були саме господарі.Значну частину четвертої чверті була рівна гра, але до середини періоду господарі здійснили потужний ривок і лише нарощували свою перевагу. Команда Валерія Плєханова продемонструвала вражаючий відсоток влучання триочкових, що нівелювати Мавпам не вдалося. У певний момент різниця між командами стала двозначною. Дістати Соколів Мавпам вже забракло сил. У підсумку, 90:75, поразка.Харківські Соколи – Черкаські Мавпи – 90:75 (22:23, 25:22, 22:20, 21:10) Харків: Шевченко – 2; Зечевич – 31+6 підбирань; Сімонс – 23+7 підбирань; Глєбов – 6+5 підбирань, 7 передач; Граф – 22+5 підбирань, 7 передач – старт; Магоні – 3+4 підбирання; Нємцу – 3. Черкаси: Кольченко – 6; Ткаченко – 15+3 підбирання, 3 передачі; Шаліч – 20+5 підбирань; Бондаренко – 0+2 підбирання; Максвелл – 6+6 підбирань – старт; Хемілтон – 12+3 підбирання, 2 передачі; Приймак – 12+4 підбирання; Конате – 2+7 підбирань; Сергеєв – 2+2 підбирання; Попов – 0+4 підбирання, 3 перехоплення.Наступну гру Мавпи проведуть 16 січня проти Дніпра. Початок матчу о 15:00.  А першу домашню гру у 2022-му році Черкаські Мавпи проведуть 21 січня. О 18:30 відбудеться гра з Тернополем. Квитки у продажу!","#Баскетбол, #Черкаські мавпи, #Новини черкаси",https://www.vikka.ua/novini/cherkaski-mavpi-ne-vistoyali-u-protistoyanni-proti-xarkivskix-sokoliv/
"Гроза і повалені дерева: аномальна для січня погода наробила лиха на Черкащині (ФОТО, ВІДЕО)","Пориви вітру, мокрий сніг із дощем і навіть блискавка. Ці непритаманні для січня погодні явища спричинили у Черкаській області повалення дерев та порушення електропостачання.«Учора ввечері жителі Черкас спотерігали блискавку і грозу. Це нетипове для зими явище зумовила потужна хвиля тепла та вологи, що надійшла до нас із Атлантики», – пише начальник Черкаського обласного гідрометцентру Віталій Постригань.Керівник гідрометцентру також додає, що метеостанці продовжують фіксувати тривалий період сильного вітру швидкістю до 20 м/с.«Маємо десятки вулиць без електропостачання, як у домівки мешканців Золотоноші, так і до вуличного освітлення. Регулярно надходять повідомлення про падіння гілок та дерев, на деяких будинках пошкоджено покрівлю. Аналогічна ситуація в селах об’єднаної громади. Аварійні бригади РЕМу працюють на розрив. Просимо всіх вас набратися терпіння! Електропостачання буде відновлено в кожну домівку. Але на це потрібен час. Всі міські служби знаходяться в активному режимі і вразі необхідності залучаються до ліквідації наслідків негоди.Також маємо неприємну ситуацію на головній, новорічній площі громади. Там вітер пошкодив і повалив майже всі святкові елементи. Нині всю святкову ілюмінацію від’єднано від електропостачання» – повідомляє заступник міського голови Золотоноші Олександр Флоренко.У соцмережах користувачі поширюють відео, на якому видно падіння дерев у черкаському парку “Сосновий бір” Вдень 14 січня внаслідок сильних поривів вітру, сталося падіння дерев, що заважало руху автотранспорту. Про це інформує Головне управління ДСНС України у Черкаській області.Підрозділи ДСНС 5 разів залучалися на прибирання впалих дерев, а саме у Звенигородському та Золотоніському районах. Усього прибрано 6 дерев.Станом на 15 січня внаслідок ускладнення погодних умов та спрацювання систем захисту без електропостачання залишається 40 населених пунктів (з них 14 частково), а саме: Черкаський район — 10, Звенигородський район — 2 та Золотоніський район – 28. Для відновлення електропостачання залучено 6 аварійних бригад Обленерго.facebook.com/DSNSCHERKASYЯк повідомляла раніше vikka.ua, «Закликаємо зберігати спокій» – СБУ про хвилю псевдомінувань","#Погода, #Дснс, #Золотоноша, #Гроза, #Новини черкаси, #Черкаська область",https://www.vikka.ua/novini/groza-i-povaleni-dereva-anomalna-dlya-sichnya-pogoda-narobila-lixa-na-cherkashhini-foto-video/
За вчорашню добу під колеса авто на Черкащині потрапили 6 людей,"Шість ДТП, у якій постраждали пішоходи, сталося за добу на Черкащині. Усі шість надзвичайних подій сталися у темний час доби. Про це повідомляє Ірина Назарок, речниця КНП «Обласний центр екстреної медичної допомоги та медицини катастроф ЧОР».Перший виклик про наїзд на пішохода надійшов учора вранці о 4:14. Диспетчеру «швидкої допомоги» повідомили, що у Черкасах на мосту по проспекту Хіміків під колеса легковика втрапив чоловік.На місці події медики оглянули та надали допомогу пацієнтові приблизно 60-ти років. Його, попередньо, із закритою черепно-мозковою травмою, забоєм грудної клітки та травмами органів черевної порожнини доправили до Третьої черкаської міської лікарні.Повідомлення про наступну автопригоду надійшло у диспетчерську екстренки близько 17 години. Як виявилось, у Каневі по вулиці Енергетиків машина збила 70-річну бабусю. Надавши пацієнтці допомогу, медики доправили її до Манівської ЦРЛ із переломом гомілки.Уже о 17:22 надійшов виклик про те, що у Городищі за мостом дорогою на Смілу під колесами вантажівки опинилася 45-річна жінка. Попри те, що медики екстренки прибули до місця події за 3 хвилини, їм довелося констатувати смерть постраждалої.Близько 19-ї години в Умані на вулиці Шевченка, 50 відбувся наїзд на пішохода. Біля центральної поліклініки під колеса автомобіля втрапив 30-річний чоловік. Медики екстренки доправили пацієнта до Уманської міської лікарні, попередньо діагностувавши у нього забій коліна та перелом стопи.І знову в Умані о 20:28 на вулиці Гайдамацькій під колеса автівки втрапила 20-річна дівчина. Медики оглянули її та надали першу допомогу. З численними саднами та забоєм кульшового суглобу потерпілу також доправили до Уманської міської лікарні.Сьогодні близько 5 години ранку в Черкасах на бульварі Шевченка неподалік зупинки «Пастерівська» знову стався наїзд на пішохода. Чоловіка 40-ка років медики доправили до Черкаської обласної лікарні з політравмою, закритою черепно-мозковою травмою, переломом гомілки та забійною раною стегна.Медики закликають водіїв та пішоходів бути обережними під час пересування дорогами області, особливо при погіршенні погодних умов!Як повідомляла раніше vikka.ua, гроза і повалені дерева: аномальна для січня погода наробила лиха на Черкащині (ФОТО, ВІДЕО)","#Аварія, #Новини черкаси, #Збила машина, #Дтп черкассы, #Новини умань, #Умань дтп",https://www.vikka.ua/novini/cherkashchina/za-vchorashnyu-dobu-pid-kolesa-avto-na-cherkashhini-potrapili-6-lyudej/
"«Жінки говорять про…»: експертки розповіли, як зберегти репродуктивне здоров’я","В усьому світі січень – місяць профілактики раку шийки матки. Це питання обговорюємо у новому випуску програми «Жінки говорять про…».Експертки розкажуть про методи профілактики онкологічних станів, вагітність і коронавірус, страхи через вакцинацію та інші актуальні питання репродуктивного здоров’я жінки.Гості студії:Наталія Гармаш, головний позаштатний алерголог й імунолог Черкаської ОДА,Наталія Лакуста, керівник перинатального центру Черкаської обласної лікарні, кандидат мед. наук,Ольга Палійчук, лікар гінеколог-онколог, директорка медичного центру «Андромеда+», доктор мед. наук.Ведуча – генеральна директорка ТК  «ВІККА» Тетяна Очеретяна.Дивіться програму сьогодні, 15 січня, на ТК ВІККА о 17:00 (трансляція буде доступна також на сайті vikka.ua в розділі «LIVE» і згодом на нашому ютюб-каналі).Повтор випуску – 17 січня о 19:20.Читайте також: Медики на Черкащині отримуватимуть більшу зарплатню.","#Лікар, #Новини черкаси, #Жіноче здоров'я, #Гінеколог",https://www.vikka.ua/novini/cherkashchina/zhinki-govoryat-pro-ekspertki-rozpovili-yak-zberegti-reproduktivne-zdorovya/
У черкаському Палаці молоді відбуватимуться вистави театру ляльок,"Черкаський академічний театр ляльок стає ближчим до жителів Південно-Західного району Черкас. Тепер у приміщенні Палацу молоді, що на вулиці Сумгаїтській, 12, можна побачити яскраві постановки. Про це інформують у Департаменті освіти та гуманітарної політики ЧМР.Вже 30 січня сезон відкриє вистава-мюзикл «Кицик та Мицик» – про пригоди кумедного мишеняти Мицика та правильного котика Кицика. Їх стосунки перевертають не лише посуд в будинку тітоньки Марини, але й все її життя…Ця історія буде цікавою дітям від 3-х до 12-ти років. На юних глядачів чекатимуть о 12:00 у неділю, 30 січня. Квитки на виставу коштують 50 грн.Як повідомляла раніше vikka.ua, на Черкащині обиратимуть старих-нових директорів","#Південно-західний район, #Новини черкаси, #Театр ляльок, #Ляльковий театр, #Палац молоді",https://www.vikka.ua/novini/u-cherkaskomu-palaci-molodi-vidbuvatimutsya-vistavi-teatru-lyalok/
"15 січня: історичний дайджест, іменинники і прикмети","15 січня відзначають:День ВікіпедіїДень головного уборуДень міжнародного визнання ХорватіїДень композиторів в МексиціДень корейського алфавіту в Північній КореїДень посадки дерев в ЄгиптіНаціональний день полуничного морозива в СШАНаціональний день тюльпанів у НідерландахОкеанський день в Індонезії. Церква вшановує пам’ять римського єпископа Сильвестра Першого.Цей день в історії69 – римський намісник Отон за допомогою преторіанської гвардії скинув імператора Гальбу і проголосив себе імператором Риму.1200 – король Франції Філіп II Август заснував Паризький університет, що став другим у Європі.1535 – король Генріх VIII оголосив себе главою англіканської церкви.1559 – коронація англійської королеви Єлизавети I, останньої з династії Тюдорів.1609 – у Вольфенбуттелі (Саксонія) почала виходити «Авізо Релайтіон одер Цайтунг» – перша у світі регулярна газета.1700 – Петро I велів дворянам змінити довгий та незручний одяг на європейські костюми.1776 – у Львові вийшов перший примірник «Gazette de Leopol», першого відомого періодичного видання на території України.1790 – у Франції запроваджено новий адміністративний поділ. Країна розділена на 83 департаменти.1797 – Джон Етерінгтон у Лондоні запровадив моду на носіння нового типу головного убору – циліндра.1878 – уперше телефон був використаний для порятунку людей, коли 20 лікарів були викликані для надання термінової медичної допомоги постраждалим у залізничній катастрофі біля американського містечка Таріфвіль (штат Коннектикут).1880 – Лондонська телефонна компанія випустила першу телефонну книгу, в якій були зазначені 255 абонентів.1892 – у газеті «Triangle» в місті Спрингфілд, штат Масачусетс, де виникла гра баскетбол, автор гри доктор Джеймс Нейсміт уперше оприлюднив 13 правил її проведення.1907 – американський винахідник Лі де Форест запатентував триелектродну вакуумну трубку (тріод) – пристрій, що дав змогу перетворити радіо на практично придатний пристрій передачі голосу та музики.1908 – у м. Стародуб Чернігівської губернії відбувся з’їзд спадкоємців українського гетьмана Полуботка, чия спадщина в англійському банку оцінюється в мільярди фунтів стерлінгів.1918 – створено Генеральний суд Української Народної Республіки.1919 – після провалу збройного повстання комуністів у Берліні урядові війська схопили і без суду стратили ініціаторів заколоту – засновників німецької Компартії Карла Лібкнехта і Розу Люксембург, скинувши їх тіла в канал.1919 – першим прем’єр-міністром Польської Республіки став піаніст Ігнацій Ян Падеревський.1920 – початок тріумфального походу джазу по Європі: у Німеччині в продаж надійшла перша платівка під назвою «Tiger Rag», на якій указувалося, що ця музика – джаз.1930 – перший в СРСР світлофор для регулювання вуличного руху встановили в Ленінграді.1934 – доповідь Фредеріка та Ірен Жоліо-Кюрі про відкриття штучної радіоактивності.Подружжя Кюрі1935 – італійський диктатор Беніто Муссоліні оголосив про об’єднання захоплених ним Еритреї та Сомалі.1936 – в Іспанії прийшов до влади блок лівих партій «Народний фронт».1939 – в СРСР почався всесоюзний («передвоєнний») перепис населення.1939 – у СРСР впровадили трудові книжки для робітників і службовців.1943 – у Вашингтоні завершено будівництво Пентагону, найбільшого у світі адміністративного будинку (тривало 16 місяців і коштувало 83 мільйони доларів).1955 – китайське керівництво ухвалило рішення про розробку і створення власного ядерного арсеналу.1960 – на IV сесії Верховної Ради СРСР ухвалено закон про нове значне скорочення збройних сил.1967 – перший в історії матч за «Супербоул» Національної футбольної ліги США (фінал чемпіонату з американського футболу). Команда «Грін-Бей пекерз» (штат Вісконсін) виграла у «Канзас-Сіті чіфз» з рахунком 35:10.1969 – уперше в історії радянські пілотовані космічні кораблі («Союз-4» і «Союз-5») провели стикування на орбіті.1971 – за присутності президента Єгипту Анвара Садата та голови президії Верховної Ради СРСР Миколи Подгорного урочисто відкрита Асуанська гребля на Нілі, побудована за допомогою Радянського Союзу.1973 – у зв’язку з прогресом на Паризьких мирних переговорах президент США Річард Ніксон оголосив про припинення наступальних дій американців у Північному В’єтнамі.1986 – у радянських газетах опубліковано заяву генерального секретаря ЦК КПРС Михайла Горбачова, в якій проголошено «Програму поетапної ліквідації до 2000 р. всіх видів ядерних озброєнь».1990 – указ президії Верховної Ради СРСР «Про оголошення надзвичайного стану в Нагірно-Карабахській області та деяких інших районах».1992 – екс-президент Грузії Звіад Гамсахурдіа повернувся до країни й на чолі збройних загонів рушив на Тбілісі.1992 – Тім Бернерс-Лі, засновник «батько» World Wide Web, випустив веб-браузер – програму, яка дає можливість переглядати ресурси інтернету.1992 – президія Верховної Ради затвердила музичну редакцію Державного гімну України, автором якої є Михайло Вербицький.1992 – незалежність України визнали Ямайка й Австрія.1992 – Україна встановила дипломатичні відносини з Грецією.1993 – у Парижі підписано Конвенцію про заборону розробки, виробництва, накопичення і застосування хімічної зброї та її знищення.1993 – у США на телеканалі NBC вийшла в ефір остання, 2137-та, серія мильної опери «Санта-Барбара», дуже популярної і в Україні.1994 – за нез’ясованих обставинах у ніч на 16 січня в Києві безвісти зник український політик Михайло Бойчишин, голова секретаріату Народного руху України.1998 – територія Східної Славонії остаточно передана під управління Хорватії.2001 – стала доступною для користувачів перша версія «Вікіпедії».2006 – повернулася на Землю капсула американського космічного апарату «Стардаст», що містила зразки кометної речовини з комети Вільда-2.2009 – екіпаж американського аеробуса А-320 зміг врятувати від загибелі 146 пасажирів, посадивши літак із зупиненими двигунами на воду річки Гудзон посеред Нью-Йорка. Двигуни аеробуса відмовили внаслідок зіткнення зі зграєю гусей на висоті 850 м. Цього дня народилися1622 – Мольєр, дійсне ім’я й прізвище Жан Батист Поклен, французький драматург, актор, театральний діяч.1791 – Франц Ґрільпарцер, австрійський поет і драматург.1850 – Софія Ковалевська, російська математик, письменниця і публіцистка.1850 – Міхай Емінеску, румунський поет-романтик.1869 – Станіслав Виспянський, польський поет, драматург, художник.1871 – Агатангел Юхимович Кримський, вчений-філолог, фольклорист,етнограф, який жив і працював у м. Звенигородка.Агатангел Кримський1906 – Арістотель Онассіс, грецький судновласник, фінансовий магнат.1908 – Едвард Теллер, американський фізик-ядерник мадярського походження, один з розробників атомної бомби (1945 рік) і керівник проєкту зі створення водневої бомби (1952 року).1915 – Лео Мол (Леонід Молодожанин), канадський скульптор і живописець українського походження1917 – Євген Олексійович Лебедєв, актор театру й кіно, народний артист СРСР.1918 – Ґамаль Абдель Насер, другий президент Єгипту, Герой Радянського Союзу.1929 – Мартін Лютер Кінг, американський баптистський священик, діяч негритянського руху за рівноправ’я, лауреат Нобелівської премії миру.1963 – Брюс Шнайєр, американський криптограф.1981 – Pitbull, популярний іспанський співак Померли1788 – Гаетано Латілла, італійський оперний композитор.1815 – Емма Гамільтон, кохана британського адмірала Гораціо Нельсона.1919 – Карл Лібкнехт і Роза Люксембург, німецькі комуністи-революціонери, вбиті після провалу повстання.1949 – Гліб Лазаревський, український літературознавець. Син О. М. Лазаревського.1955 – Ів Тангі, французький художник-сюрреаліст.1967 – Давид Бурлюк, український художник-футурист, поет, теоретик мистецтв, видавець.1978 – Федір Манайло, український живописець, народний художник України.1979 – Олесь Якимович, білоруський письменник радянської доби.2000 – Сергій Іванов, український і радянський кіноактор, знявся у фільмах «В бій ідуть лише старі», «Дні Турбіних», «Ати-бати, йшли солдати…» та ін.2009 – Вероніка Дударова, російський диригент, народна артистка СРСР.2010 – Маршалл Воррен Ніренберг, американський біохімік і генетик, лавреат Нобелівської премії з фізіології і медицини 1968 року за розшифрування генетичного коду.2018 – Долорес О’Ріордан, ірландська співачка, вокалістка гурту The Cranberries. Сьогодні іменини святкують:Борис, Серафим, Сильвестр, Сергій, Юлія, Уляна, Сидір, Кузьма, Марко, Петро. Прикмети 15 січня:– Сороки літають біля будинків – до хуртовини.– Півні рано співають – до відлиги.– Кури рано спати лягають – скоро холоднеча.– Домашня птиця копошиться в снігу – до потепління.– Якщо ввечері небо затягнуло хмарами – погода зміниться. Цитата дня:«Я дізнався десяток мов, вивчав літературу і мистецтво, провів свої найкращі роки в бібліотеках, читав усе що мені попадало в руки, і я відчував, що я даремно витрачав час. Проте незабаром я зрозумів, що це все й було найкращим, що я робив у своєму житті».Нікола Тесла ","#День в історії, #Прикмети, #Хто народився, #Іменинники, #Хто помер, #Цитата на день, #Яке сьогодні свято, #15 січня",https://www.vikka.ua/novini/15-sichnya-istorichnij-dajdzhest-imeninniki-i-prikmeti/
