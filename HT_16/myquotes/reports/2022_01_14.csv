date,title,text,tegs,url
14 Січня 2022,Погода на Черкащині 15 січня: близько нуля,"У суботу, 15 січня, на Черкащині прогнозують хмарну погоду, подекуди можливий сніг. Про це інформує «Синоптик».З ранку й до вечора у Черкасах небо буде вкрите хмарами. До полудня опадів не очікується. У другій половині дня можливий дрібний сніг, який до вечора повинен закінчитися. Температура повітря – від -1° до +1°.До самого вечора небо буде вкрите хмарами й у Золотоноші. Удень, можливо, пройде дрібний сніг, але він закінчиться ще до приходу вечора. Температура повітря – від -1° до +2°.У Звенигородці протягом усього дня погода буде похмурою. Без опадів. Температура повітря – від -1° до 0°.В Умані хмарна погода протримається весь день. Без опадів. Температура повітря – від -1° до +1°.Народний прогноз погоди:15 січня вшановується пам’ять святителя Сильвестра Римського, преподобного Сильвестра Печерського і Серафима Саровського. У минулі часи цього дня було Куряче свято. 15 січня чистили курятники і окурювали їх смолою з оманом. Сині вечірні хмари цього дня передвіщали зміну погоди. Спостерігали також за місяцем: якщо його роги гострі та яскраві, слід чекати вітру. У народі говорили: “Січень гонить хурделицю за сім верст” – цей місяць хоча і холодний, але відносно спокійний.Читайте також: На Черкащині сталося аномальне підвищення температури.","#Черкаси, #Погода, #Зима, #Умань, #Золотоноша, #Синоптик, #Звенигородка, #Прогноз погоди, #Черкаська область, #Температура, #15 січня",https://www.vikka.ua/novini/cherkashchina/pogoda-na-cherkashhini-15-sichnya-blizko-nulya/
14 Січня 2022,Майже 300 черкащан захворіли на COVID-19,"На Черкащині за добу у 292 черкащан зафіксували коронавірус. Одужали 152 особи. Про це повідомила заступниця голови Черкаської ОДА Лариса Кошова.З лабораторно підтвердженим вірусом COVID–19 лікуються  4 182 жителі області.За даними МОЗ, в області померло за добу від коронавірусу 8 жителів.Від початку кампанії в області провели 959 770 щеплень. Першу дозу отримало 483 123 особи, завершили вакцинацію 472 588 людей.На Черкащині вакцинують у 102 пунктах щеплень, 32 центрах вакцинації та 25 мобільних бригад.Як повідомляла vikka.ua, на Черкащині зростає кількість інфікувань кононавірусом","#Вакцинація, #Коронавірус, #Новини черкас, #Черкаські новини, #Новости черкассы, #Коронавірус черкаси, #Черкаси covid-19 центри вакцинації",https://www.vikka.ua/novini/majzhe-300-cherkashhan-zaxvorili-na-covid-19/
14 Січня 2022,Черкаські волонтери подарували дітям з інтернату сеанс у кіно,"Черкаські благодійники 13 січня подарували для дітей з Вільшанської спеціальної школи-інтернат похід у кіно. Про це повідомив волонтер Павло Собко.Він розповів, що кінотеатр у Черкасах учора відвідали 66 дітей із Вільшани.– Більшість із них вперше були в кінотеатрі та і взагалі в торговому центрі. Маленькі оченята розбігалися та сяяли від щастя! А які емоції викликали ескалатори та катання на них! Те, що для нас здається вже звичними, простими речами, для когось може бути мрією! – написав Павло Собко.Волонтер подякував черкащанам, які долучилися до втілення дитячої мрії:за квитки – Ярославу Нищику, Яні Печеновій, Сергієві Гаврику, Олександру Кльоцу, Євгену Поповичу та його друзям, Ярославі Івановій та її друзям, Ліді Зимі, Оксана Коваленко та багато інших чарівників;за кошти на дизельне паливо для трьох автобусів – Олександорві Поліщуку;за кошти на воду для дітей – Сергієві Федоренку;за кошти на попкорн – Юлії Лесько та її знайомим;за допомогу в проведенні заходу – Оксані Шитик, Юлії Лесько та Сергієві Федоренку.Павло Собко закликає долучатися до доброї справи й інших черкащан, аби подарувати таке свято для вихованців ще одного інтернату.– Потрібно прийти в кінотеатр «Мультиплекс» (ТРЦ «Любава») і за «ковідну» тисячу чи за власні гроші купити подарункові сертифікати на кіносеанс (кількість визначайте самостійно, на 1000 грн виходить 9 сертифікатів). Передайте ці сертифікати мені, і ми групами по 20–30 дітей будемо організовувати трансфер з інтернатів, відповідно до обраного з запропонованих, підходящих їм по віку, сеансів, – роз’яснює волонтер.Відео «Суспільного»:Читайте також: У Черкасах створять «Школу супергероїв».","#Благодійність, #Діти, #Кіно, #Подарунок, #Волонтери, #Школа-інтернат",https://www.vikka.ua/novini/cherkashchina/cherkaski-volonteri-podaruvali-dityam-z-internatu-seans-u-kino/
14 Січня 2022,На Золотоніщині вогнеборці ліквідували пожежу автомобіля,"Пожежа автомобіля виникла 14 січня близько 05:35 коло села Маліївка на Золотоніщині. Про це інформує пресслужба Управління ДСНС України у Черкаській області.До Центру управління в надзвичайних ситуаціях надійшло повідомлення про пожежу автомобіля DAF.Надзвичайники прибули на місце події та локалізували пожежу о 06:12, а вже менш ніж за 20 хвилин ліквідували її.За попередніми даними, причиною пожежі стало необережне поводження з вогнем.Оперативне відео ДСНС:Як повідомляла vikka.ua, на Черкащині засудили наркокур’єра, який перевозив партію кокаїну з-за кордону.","#Золотоніщина, #Новини черкащини, #Новини золотоноші, #Новини золотоноша, #Дснс україни, #Новини золотоніщини, #Новости золотоноша, #Пожар золотоноша, #Пожежа золотоноша",https://www.vikka.ua/novini/na-zolotonishhini-vogneborci-likviduvali-pozhezhu-avtomobilya/
14 Січня 2022,У Черкасах знову повідомили про замінування всіх шкіл (ОНОВЛЕНО),"Знову надійшло повідомлення про замінування всіх шкіл у місті. Про це йдеться в дописі заступниці міського голови Черкас Анастасії Чубіної.Усіх дітей та працівників шкіл евакуюють.Нагадаємо, повідомлення про вибухівку у всіх навчальних закладах загальної середньої освіти надходило також зранку 12 січня, однак після перевірки інформацію спростували.Наступного дня повідомили про замінування торгових центрів та деяких черкаських шкіл. Як повідомила Анастасія Чубіна, інформацію теж не підтвердили.Журналісти vikka.ua стежать за ситуацією й оперативно оновлюватимуть інформацію.У поліції нагадують: щоб не стати жертвою небезпечної знахідки, дотримуйтесь таких правил:якщо виявили вибухонебезпечний чи просто підозрілий предмет – негайно повідомте оперативно-рятувальну службу “101”, або співробітників Національної поліції. Навіть якщо ви не впевнені, що цей предмет небезпечний;дочекайтеся приїзду спеціальних служб, щоб точно вказати місце та обставини виявлення;ні в якому разі не підходьте до знахідки, це може бути вкрай небезпечно. Оптимально безпечна відстань – близько 500 м. Також необхідно встановити попереджувальні знаки або огородити місце знахідки;у жодному разі не пересувайте, не розбирайте, та не нагрівайте небезпечну знахідку;категорично забороняється самостійно знешкоджувати вибухонебезпечні предмети. Це можуть робити тільки фахівці групи піротехнічних робіт Держслужби з надзвичайних ситуацій, або вибухотехніки Національної поліції;Виявлені вибухонебезпечні предмети знищують у спеціально відведених місцях із дотриманням правил безпеки.Якщо ви опинилися в епіцентрі вибуху, стримайте свою цікавість і не намагайтеся наблизитись щоб подивитись або допомогти спеціалістам.Найкраще, що ви можете зробити – залишити небезпечне місце. Такі заходи безпеки гарантують, що ви не покалічитесь і залишитесь живими.","#Черкаси, #Замінування, #Школи",https://www.vikka.ua/novini/cherkasy/u-cherkasax-znovu-povidomili-pro-zaminuvannya-vsix-shkil-onovlyuyetsya/
14 Січня 2022,"«Якщо це буде повторюватися, ми перейдемо на дистанційне навчання» – Анатолій Бондаренко","Міський голова Черкас Анатолій Бондаренко прокоментував хвилю фальшивих замінувань у черкаських школах. Про це він зазначив на своїй сторінці у Facebook.Сьогодні вже третій день, як правоохоронцям надходять повідомлення про нібито закладену вибухівку у школах міста Черкаси. Керівництво шкіл було змушене екстрено  евакуювати учнів та працівників.«Якщо це буде повторюватися, ми будемо змушені перейти на дистанційне навчання. Батьки зазнають значних незручностей, забираючи дітей зі шкіл додому. Вони змушені кидати роботу і втрачають 2-3 години, забираючи дітей і відвозячи додому» – зазначив Анатолій Бондаренко.Як повідомляла раніше vikka.ua, у Черкасах знову повідомили про замінування всіх шкіл (ОНОВЛЮЄТЬСЯ)","#Школа, #Поліція, #Замінування, #Дистанційне навчання, #Новини черкаси",https://www.vikka.ua/novini/yakshho-ce-bude-povtoryuvatisya-mi-perejdemo-na-distancijne-navchannya-anatolij-bondarenko/
14 Січня 2022,"У соцмережах ширяться чутки, що замінування й хакерські атаки мають російське коріння","Соцмережами поширюють повідомлення про те, що хвиля мінувань й перші хакерські атаки на сайти держустанов є спробою росіян дестабілізувати ситуацію в Україні.У повідомленні згадується про хакерські атаки на сайти Міносвіти, «Дія», МЗС й Мінагрополітики. Мовляв, наступним кроком можуть бути «напади» на сайти Міноборони, МВС, СБУ та на сайти і мережі об’єктів критичної інфраструктури.У поширюваному тексті зазначають, що мета таких дій – посіяти паніку серед громадян України. Імовірно, «ватажки різних політичних партій почнуть виводити людей на вулицю для здійснення акцій протесту проти державної влади».«Дорогі, українці, зберігайте спокій, не йдіть на поводу у політичних шахраїв, Держава Україна знає, як протидіяти російському плану!», – йдеться у зверненні.Повний текст повідомлення, що надсилають у месенджери:Як повідомляв сайт vikka.ua, у Черкасах знову повідомили про замінування всіх шкіл (ОНОВЛЮЄТЬСЯ).","#Замінування, #Хакерська атака, #Повідомлення",https://www.vikka.ua/novini/u-socmerezhax-shiryatsya-chutki-shho-zaminuvannya-j-xakerski-ataki-mayut-rosijske-korinnya/
14 Січня 2022,"14 січня: історичний дайджест, іменинники і прикмети","14 січня відзначають:Всесвітній день логікиДень проти прокрастинаціїДень організації домашнього затишкуДень приведення свого робочого місця в порядокДень чарівного одягу для свого улюбленця (для тварини)Свято осла (в честь ослика, на якому Марія, Йосип і маленький Ісус поїхали в Єгипет)День створення світу в АбхазіїМіжнародний фестиваль повітряних зміїв в Індії. Церква вшановує пам’ять Василія Великого.Цей день в історії27 до н. е. – в урочистій обстановці імператор Риму Октавіан склав із себе надзвичайні повноваження і оголосив про відновлення республіки.1119 – у день святого Іларія на раді у французькому місті Труа заснований орден тамплієрів.1506 – у Римі знайшли та перевезли у Ватиканський собор скульптуру «Лаокоон і його сини».Лаокоон і його сини1526 – захоплений у полон король Франції Франциск I підписав Мадридський договір, за яким він відмовлявся від Бургундії.1604 – розпочала роботу Гемптон-Кортська конференція на чолі з королем Англії Яковом I для обговорення вимог пуритан щодо зміни доктрини Англіканської церкви.1639 – у Хартфорді, штат Коннектикут, ухвалена перша конституція американських колоній.1650 – за наказом кардинала Мазаріні заарештований лідер французької опозиції принц Конде.1784 – в Аннаполісі американський конгрес ратифікував Паризький договір, поклавши формальний кінець війні за незалежність США.1794 – Елізабет Хог Беннетт з Едома, штат Вірджинія, стала першою американською жінкою, якій успішно зроблений кесарів розтин.1858 – італійський революціонер Феліче Орсіні разом із двома помічниками здійснив у Парижі замах на французького імператора Наполеона III, як ворога об’єднання Італії та пригноблювача французького народу. Заколотники кинули три бомби, коли імператор з дружиною їхали в оперу. Загинуло кілька людей, але Наполеон та імператриця не постраждали. Орсіні був заарештований і через два місяці страчений.1900 – прем’єра опери «Тоска» Дж. Пуччіні1906 – у Києві вийшов перший номер української газети «Громадська думка».1918 – Ленін виступив у Михайлівському манежі в Петрограді з нагоди проводів на фронт перших загонів соціалістичної армії.1919 – у Харкові опубліковано постанови Тимчасового робітничо-селянського уряду України про переведення годинникової стрілки на 1 годину 25 хвилин уперед.1922 – у Харкові ВУЦВК затвердив «Положення про радіотелеграфне агентство України (РАТАУ)». Ухвалено створення РАТАУ як централізованого урядового інформаційного відомства при ВУЦВК.1933 – посольство Німеччини в Москві одержало доповідну записку від німецького консула в Києві А. Хенке про застосування штрафів в українському селі, про голод, епідемію тифу, захворювання на шигельоз (тоді так називали дизентерію).1942 – на ім’я Гітлера направлений лист, підписаний головним отаманом УНР у Варшаві А. Лівицьким, президентом Української національної ради у Києві професором М. Величківським, головою Генеральної ради українських комбатантів генералом М. Омеляновичем-Павленком, президентом Української національної ради у Львові митрополитом А. Шептицьким, де висловлювалися критичні зауваження щодо політики Третього рейху стосовно України.1943 – війна на Тихому океані: почалася евакуація японських військ з острова Гуадалканал.1946 – Генеральна Асамблея ООН обрала Українську РСР членом Економічної і соціальної ради ООН.1953 – Йосип Броз Тіто обійняв посаду президента Югославії.1953 – у Гельсінкі (Фінляндія) в змаганнях на першість світу з швидкісного бігу на ковзанах абсолютним чемпіоном світу став українець О. Гончаренко.1965 – у Белфасті вперше зустрілися глави урядів Ірландії та Північної Ірландії.1969 – у космос вирушив пілотований радянський космічний корабель «Союз-4», а наступного дня – «Союз-5», аби вперше здійснити стикування на орбіті.1978 – у Сан-Франциско пройшов останній групи концерт культового панк-гурту Sex Pistols.1980 – Генеральна Асамблея ООН засудила інтервенцію СРСР в Афганістан і прийняла резолюцію, якою вимагала «негайно, безумовно і повністю вивести війська з Афганістану».1989 – долаючи опір комуністичного керівництва та промосковських сил відбулись Установчі збори Донецького обласного Товариства української мови ім. Т. Шевченка. Невдовзі обласна організація була представлена понад 60-ма міськими, районними та сільськими осередками і нараховувала близько 3000 членів.1989 – міліція розігнала установчі збори ініціативної групи Тернопільської обласної філії Української Гельсінської спілки.1991 – на посаді першого й останнього прем’єр-міністра СРСР затверджений Валентин Павлов. При ньому відбудуться грабіжницька грошова реформа і ГКЧП.1992 – Україна встановила дипломатичні відносини з Мексикою.1994 – у Москві президенти США, Росії та України підписали тристоронню угоду, згідно з якою Україна взяла на себе зобов’язання впродовж семи років вивести зі своєї території всі ядерні боєголовки. Зі свого боку, президент США заявив про гарантії безпеки для України і обіцяв надати фінансову допомогу для реалізації програми виводу ядерної зброї з її території. Росія зобов’язалася компенсувати вартість ядерного палива, яке знаходиться в боєголовках.2004 – державним прапором Грузії став стародавній біло-червоний прапор з одним великим і чотирма малими хрестами, який повернувся в офіційний вжиток після 500-річної перерви.2005 – космічний зонд «Гюйгенс» здійснив вдалу посадку на поверхню Титану. Цього дня народилися83 до н. е. – Марк Антоній, римський полководець і державний діяч.1841 – Берта Морізо, французька художниця-імпресіоніст.1855 – Опанас Сластіон, український живописець, графік, архітектор, мистецтвознавець і етнограф.1863 – Павло Кошиць (Порай-Кошиць), український і російський оперний і камерний співак (ліричний, лірико-драматичний тенор), педагог. Двоюрідний брат Олександра Кошиця. Батько співачки Ніни Кошиць.1866 – Костянтин Іванович Арабажин, літературознавець, письменник, уродженець м. Канів.1875 – Альберт Швейцер, німецький філософ, музикант, лікар, місіонер, лавреат Нобелівської премії миру 1952 року.1882 – Іван Огієнко (митрополит Іларіон), український православний митрополит, мовознавець, історик церкви, культурний діяч.1883 – Всеволод Петрів, військовий міністр і генерал-хорунжий Армії УНР, учасник оборони Києва від бандформувань Муравйова.1883 – Ніна Річчі (Марія Нієллі), відома французька модельєрка італійського походження. Відкрила у 1932 році разом із сином Дім моди Річчі, який існує досі й випускає одяг, парфуми, косметику та модні аксесуари.1882 – Іван Огієнко, український мовознавець, письменник, перекладач, державний і громадський діяча.1891 – Осип Мандельштам, російський поет.1892 – Гордій Коцюба, український письменник з когорти Розстріляного відродження.1898 – Юрій Юрійович Горліс-Горський (справжнє прізвище – Городянин-Лісовський), письменник, старшина Армії УНР, який у роки Національної революції тривалий час перебував на Чигиринщині. Автор роману «Холодний Яр»Юрій Горліс-Горський1902 – Василь Минко, український драматург-комедіограф.1907 – Василь Комісаренко, відомий український вчений, академік АН УРСР, організатор і директор Інституту ендокринології та обміну речовин.1910 – Василь Іванович Харченко, режисер, народний артист України, уродженець м. Кам’янки.1921 – Зоя Олександрівна Мельниченко, співачка, уродженка с. Рублівка Чигиринського району.1922 – Василь Гнєздилов, український архітектор і скульптор, лавреат Шевченківської премії.1925 – Юкіо Місіма, визначний японський письменник ХХ століття, драматург, актор, політичний діяч.1928 – Валентина Зимня, українська актриса, театральний педагог, заслужена актриса УРСР (1960).1933 – Наталія Наум, українська актриса театру і кіно. Дружина українського кінорежисера Володимира Денисенка. Мати акторів Тараса та Олександра Денисенків.1935 – Іван (Стінка), митрополит Української православної церкви Канади.1937 – Євген Гуцало, український прозаїк, поет, публіцист, кінодраматург, лауреат Шевченківської премії.1937 – Олександр Михайлович Славський, віце-адмірала Тихоокеанського  флоту  СРСР,  уродженець і почесний житель смт Чорнобай.1963 – Стівен Содерберг, американський кінорежисер («Секс, брехня і відео», «Ерін Брокович», «Анатомія Грея», «11..», «12…» і «13 друзів Оушена»). Кількаразовий номінант на премію «Оскар».1965 – Шаміль Басаєв, відомий чеченський польовий командир.1969 – Дейв Грол, американський рок-музикант, мультиінструменталіст, співак, автор пісень і продюсер.1973 – Джанкарло Фізікелла, італійський автогонщик, пілот Формули-1.1973 – Василь Кардаш, український футболіст, півзахисник. У складі київського «Динамо» – п’ятиразовий чемпіон України, триразовий володар Кубка. Померли1539 – Джованні Антоніо Порденоне, італійський живописець.1753 – Джордж Берклі, англійський філософ, представник суб’єктивного ідеалізму, засновник сучасного реалізму.1867 – Жан-Огюст-Домінік Енгр, французький художник, живописець, представник класицизму.1898 – Льюїс Керрол, англійський математик і письменник, англійський математик і письменник, автор повістей «Аліса у Дивокраї» і «Аліса в Задзеркаллі».1912 – Ілля Казас, караїмський просвітник, педагог і поет.1944 – Роман Сушко, військовий і політичний діяч, поручник УСС, співорганізатор і полковник Січових Стрільців, співзасновник та крайовий комендант УВО, співзасновник ОУН, командир «Легіону Сушка».1966 – Сергій Корольов, конструктор ракетно-космічних систем.1978 – Курт Гедель, австро-американський логік, математик і філософ математики.1999 – Єжи Гротовський, польський режисер-експериментатор, педагог і теоретик театру.2009 – Ян Каплицький, чеський архітектор.2016 – Алан Рікман, англійський актор.2016 – Жаботинський Леонід Іванович, український радянський спортсмен, важкоатлет. Сьогодні іменини святкують:Василь, Федот, Петро, Григорій, Емілія, Богдан, Федосій, Микола, В’ячеслав, Олександр, Іван, Платон, Михайло, Трохим. Прикмети 14 січня:– Якщо вранці сніжить, то всю зиму йтиме сніг, а весна прийде пізно.– Якщо вітер дме з півночі, літо холодним буде, з заходу – непогожим, зі сходу – посушливим, а якщо з півдня – теплим та без температурних коливань.– Якщо 14 січня відлига, то літо буде холодним і дощовим.– Яскраві зірки на небі пророкують швидкі морози.– 14 січня на небі місяць-молодик, весною будуть великі повені.– Наші предки вважали, якщо 14 січня одягнути новий одяг, то весь прийдешній рік супроводжуватиме успіх.– Згідно з повір’ями людина, народжена 14 січня, буде дуже багатою. Цитата дня:«Молода амбіційна людина повинна приготуватися до довгого очікування, перш ніж почнуться значні зміни».Генрі Форд ","#День в історії, #Історичний дайджест, #Хто народився, #Іменинники, #Хто помер, #Яке сьогодні свято, #Цитата, #14 січня",https://www.vikka.ua/novini/14-sichnya-istorichnij-dajdzhest-imeninniki-i-prikmeti/
14 Січня 2022,У черкаській школі учень закурив на уроці. На матір склали протокол,"У Черкасах учень дев’ятого класу однієї зі шкіл міста вирішив закурити в класі прямо під час уроку. Вчителька викликала працівників ювенальної поліції Черкаського районного управління поліції. Про це повідомляє Сектор комунікації ГУ НП в Черкаській області.volynonline.comСитуація сталася 13 січня. Неповнолітній робив затяжки електронної сигарети, поки вчителька навчала грамоти учнів класу. Зухвалий вчинок школяра не залишився непоміченим. Педагог викликала поліцію та батьків хлопця.За таку витівку на матір юного порушника працівники ювенальної поліції склали адміністративний протокол за частиною 1 статті 184 Кодексу України про адміністративні правопорушення (Невиконання батьками або особами, що їх замінюють, обов’язків щодо виховання дітей).Максимальне покарання за вчинення такого правопорушення тягне за собою накладення штрафу від 50 до 100 неоподатковуваних мінімумів доходів громадян.Поліція Черкащини звертається з проханням неухильно дотримуватися вимог законодавства України, не продавати пиво, алкогольні, слабоалкогольні напої та тютюнові вироби дітям. Адже кожен з нас відповідає за майбутнє покоління.Як повідомляла раніше vikka.ua,","#Школа, #Поліція, #Урок, #Куріння, #Черкаські новини, #Новини черкаси",https://www.vikka.ua/novini/u-cherkaskij-shkoli-uchen-zakuriv-na-uroci-na-matir-sklali-protokol/
14 Січня 2022,Куди дівати після свят ялинки і сосни жителям Черкас?,"До кінця січня сухі ялинки й сосни жителі міста зможуть залишити на майданчику поруч із контейнерами для збору твердих побутових відходів. Про це повідомляють у департаменті житлово-комунального комплексу. Інформує пресслужба Черкаської міської ради.khm.gov.uaНоворічні дерева вивозитиме «Черкаська служба чистоти» та передаватиме їх для подальшої утилізації комунальному підприємству «Екологія».Нагадаємо, що сухі ялинки є великогабаритними твердими побутовими відходами. Утім, цього разу міська влада дозволила виносити їх до контейнерних майданчиків.Водночас, комунальники просять не викидати ялинки у сміттєві баки, щоб техніка, яка здійснюватиме вивезення, мала змогу легко під’їхати та завантажити саме їх. А перед тим, як винести до сміттєвого майданчика, з деревця просять зняти іграшки та новорічний декор.Додамо, що черкаський зоопарк прийматиме цього разу тільки ті ялинки, які не встигли розпродати на ярмарках міста. Натомість від використання дерев, які виносять жителі міста, – відмовилися. Пов’язано це з тим, що в попередні роки до зоопарку приносили дерева із залишками прикрас.Як повідомляла раніше vikka.ua, влада Сміли продає кінотеатр. Там буде торговий центр","#Жкк, #Смітник, #Новини черкаси, #Ялинка, #Сосна",https://www.vikka.ua/novini/kudi-divati-pislya-svyat-yalinki-i-sosni-zhitelyam-cherkas/
14 Січня 2022,На Черкащині сталося аномальне підвищення температури,"На Черкащині сталося аномальне підвищення температури, ще вчора температура повітря була приблизно -17º,  а вже сьогодні +2º та рвучкий вітер. Про це повідомляє на своїй фейсбук-сторінці директор Черкаського гідрометцентру Віталій Постригань.Черкащина знаходиться на межі впливу потужного аномально глибокого атлантичного циклону з північного сходу та антициклону із заходу. Саме протидія цих двох різних за властивостями баричних утворень зумовлює сильний вітер, пориви якого сягають 25-27 м/с.Аномальне підвищення температури супроводжується різким падінням атмосферного тиску. Ще вранці в четвер у Черкасах барометри показували 761 мм.рт.ст., а вже сьогодні 743 мм. Щоб краще уявити таку аномалію – Черкаси немовби «піднялися» на 180 метрів над землею!У найближчі 7 днів погода у нашому регіоні залишиться нестійкою, оскільки домінуватимуть циклони та їх атмосферні фронти. А це значить спостерігатимуться короткочасні чергування хвиль тепла та холоду, різкі коливання атмосферного тиску та періодичні опади. На дорогах  та тротуарах ожеледиця. Дискомфорту додаватиме рвучкий вітер.15-18 січня переважно без істотних опадів. На дорогах ожеледиця. Температура вночі 1-6º морозу, вдень 2  морозу  – 3º тепла. Якщо у суботу ще утримається вітряна погода, то у неділю вітер стихне.На свято Водохреща, очікується морозна погода з температурами вночі  -3..-8º, вдень 0..-5º.Як повідомляла vikka.ua, майже 300 черкащан захворіли на COVID-19","#Похолодання, #Гідрометцентр, #Новини черкащини, #Новости черкассы, #Погода черкаси, #Пориви вітру, #Рвучкий вітер, #Сильний вітер",https://www.vikka.ua/novini/na-cherkashhini-stalosya-anomalne-pidvishhennya-temperaturi/
14 Січня 2022,Майже 200 учнів з міста Черкаси візьмуть участь в обласних олімпіадах,"Завершились етапи міських предметних олімпіад, за результатами яких 182 черкаських учні-переможці з 7-11 класів представлятимуть наше місто на ІІІ (обласному) етапі Всеукраїнських олімпіад. Про це повідомляють у Департаменті освіти та гуманітарної політики Черкаської міської ради.Третій етап триватиме з 17 січня до 12 лютого, а учні покажуть свої знання з 20 предметів.nus.org.uaСлід зазначити, що найбільше юних черкасців візьме участь у олімпіаді з математики: 32 учні демонструватимуть свої знання під час двох турів, що відбудуться 23 та 30 січня.«Міська влада пишається черкаською молоддю та намагається не лише створювати максимально комфортні умови для їх навчання, але й заохочувати матеріально. Так, за високі досягнення у навчанні, позакласній та позашкільній діяльності учням щомісячно протягом навчального року виплачується муніципальна стипендія. І це важливий етап заохочення та стимул для нових досягнень», – зазначає заступниця міського голови Анастасія Чубіна.Як повідомляла раніше vikka.ua,","#Школа, #Олімпіада, #Черкаські новини, #Новини черкаси",https://www.vikka.ua/novini/majzhe-200-uchniv-z-mista-cherkasi-vizmut-uchast-v-oblasnix-olimpiadax/
14 Січня 2022,«Золоті чиновники»: яка зарплата у керівництва Уманської РДА,"Фонд заробітної плати ТОП-чиновників Уманської РДА у минулому році перевищив 1 млн. грн. У голови райдержадміністрації Ігоря Миклащука троє заступників. Телеканал ВІККА продовжує моніторинг заробітних плат чиновників черкаських райдержадміністрацій.Головою Уманської РДА є Ігор Миклащук. Його призначили у березні минулого року. За 10 місяців чиновник заробив 338 тис. грн. У середньому це 33 тис. грн. на місяць. Це приблизно стільки отримує голова сусідньої Звенигородської РДА, але менше ніж керівники Черкаської та Золотоніської адміністрацій.Перший заступник голови Уманської РДА Анатолій Риженко заробив за 9 місяців (його призначили у квітні 2021 року) 259 тис. грн. Його місячна зарплата складала в середньому 28 тис. грн.Заступник Сергій Жорницький отримав у минулому році 321 тис. грн. Це майже 27 тис. грн. на місяць.Інший заступник Юлія Малішевська напрацювала найменше за своїх колег. Її статки за 2021 рік на цій посаді складають 99 тис. грнСередня заробітна плата по Уманському району – 11 тис. грн.Якщо скласти певний рейтинг витрат на заробітні фонди всіх чотирьох райдержадміністрацій, то лідером буде Золотоніська РДА (1,4 млн. грн), потім йде Черкаська РДА (1,1 млн. грн), Уманська РДА займає третє місце (1 млн. грн), Звенигородська РДА виявилася «найбіднішою» (940 тис. грн).Як повідомляв сайт vikka.ua, у соцмережах ширяться чутки, що замінування й хакерські атаки мають російське коріння","#Зарплата, #Чиновники, #Новини черкас, #Новини черкащини, #Новини умані, #Новини жашкова, #Новини христинівки, #Уманська рда",https://www.vikka.ua/novini/zoloti-chinovniki-yaka-zarplata-u-kerivnictva-umanskoyi-rda/
14 Січня 2022,"Влада Сміли продає кінотеатр. Імовірно, там буде торговий центр","Влада Сміли виставила на аукціон 49% статутному капіталу ТОВ “Екран-Плюс” за 2,6 млн. грн. Аукціон має відбутися 25 січня. Оголошення про проведення торгів розміщено на сайті «Прозоро».49% статутного капіталу ТОВ «Екран-Плюс» належить Смілянській міській раді. Нині там розміщений кінотеатр з 700 посадковими місцями. У квітні минулого року міська рада Сміли затвердила  висновок про вартість об’єкта приватизації – комунальної частки 49% в статутному капіталі ТОВ “Екран-Плюс”.У мерії Сміли говорять, що є інвестор, який готовий за 2,6 млн грн. придбати частку кінотеатру і збудувати там торгівельний центр. У свою чергу влада просить залишити місце для міського кінотеатру.Як повідомляв сайт vikka.ua, очікується нова хвиля коронавірусу? (ВІДЕО)","#Кінотеатр, #Новини сміли, #2, #6 млн. грн, #Екран, #Торговий центр",https://www.vikka.ua/novini/vlada-smili-prodaye-kinoteatr-tam-bude-torgovij-centr/
14 Січня 2022,Медики на Черкащині отримуватимуть більшу зарплатню,"В Україні збільшили заробітну плату медикам комунальних та державних закладів. Про це інформують на сайті Міністерства охорони здоров’я.Відповідну постанову ухвалив Кабмін. Документ передбачає підвищення базового рівня заробітної плати для лікарів та медичних сестер.Зміни набули чинності з 1 січня 2022 року. Тепер зарплата медпрацівника в комунальних та державних закладах охорони здоров’я не може бути менша ніж:20 000 гривень – для лікарів (крім лікарів-інтернів), професіоналів з вищою немедичною освітою, які допущені до медичної діяльності в закладах охорони здоров’я;13 500 гривень – для фахівців з початковим рівнем (короткий цикл) вищої медичної освіти та першим (бакалаврським) рівнем вищої медичної освіти.У випадках, коли медпрацівник працює неповний робочий день/тиждень або не у повному обсязі виконує затверджену норму тривалості робочого часу, оплата праці здійснюватиметься пропорційно до відпрацьованого часу.Нова заробітна плата формуватиметься не лише з посадового окладу. До неї входитимуть також надбавки, доплати та премії за престижність лікарської праці. Обсяги додаткових виплат встановлюватиме безпосередньо керівник медустанови.За словами міністра охорони здоров’я Віктора Ляшка, збільшення заробітної плати – це ще один крок до підвищення престижності професії лікаря. Нині лікарні, які законтрактовані на значну кількість пакетів від НСЗУ і співпрацюють із місцевою владою, вже мають всі умови для того, аби підвищити зарплату своїм медпрацівникам.Державою у Програму медичних гарантій цьогоріч закладено на 33,8 мільярда гривень більше, ніж торік. Ці кошти, зокрема, мають бути спрямовані на підвищення заробітних плат.Крім того, для мотивації керівників закладів охорони здоров’я виплачувати гідну заробітну плату медикам Уряд ухвалив нещодавно постанову, відповідно до якої посадовий оклад керівника не може перевищувати розмір середньої оплати праці медпрацівників більш як на 60%. Також керівники закладів охорони здоров’я будуть зобов’язані розподіляти рівень зарплати працівників з урахуванням їхньої кваліфікації, обсягів, складності, відповідальності та умов виконуваної роботи.Читайте також інтерв’ю з Віктором Парамоновим про діяльність Черкаського обласного онкодиспансеру.","#Медицина, #Зарплата, #Лікарі, #Медики, #Моз, #Виплати, #Збільшення виплат, #Віктор ляшко, #Міністерство охорони здоров’я",https://www.vikka.ua/novini/zdorovya/mediki-na-cherkashhini-otrimuvatimut-bilshu-zarplatnyu/
14 Січня 2022,"Віктор Парамонов: «Медицина має працювати системно, а не триматися на поодиноких випадках»","Директор Черкаського обласного онкологічного диспансеру Віктор Парамонов підбив підсумки минулого року й розповів, що вважає головними досягненнями закладу, як змінився колектив і які перспективи медицини на Черкащині в найближчі роки.Про діяльність онкологічного диспансеру 2021 року– Так інтенсивно, як 2021 року, Черкаський онкодиспансер ще не працював ніколи. Це точно історичний рекорд за весь час існування закладу. Ми змогли надати найбільшу кількість медичних послуг найбільшій кількості онкологічно хворих пацієнтів.Торік наш медзаклад виписав майже 16,5 тисяч стаціонарних хворих. У поліклініці – 66 тисяч пацієнтів за рік, що на 13 тисяч більше, ніж у 2020 році. Навантаження зросло, і маємо в середньому додатково більш як по 1000 пацієнтів на місяць. Незважаючи на пандемію й невисокі тарифи, до нас надходить більше людей, хоч працівників більше не стало.Більша кількість пацієнтів у нашому закладі – це не про зростання кількості онкохворих. Завдяки інтенсивній роботі онкодиспансер має відповідну репутацію, доступність і приймає пацієнтів з усієї України. До того ж, частина черкащан, які раніше їздили на лікування до столиці та інших регіонів, тепер звертаються до нас.Завдяки інтенсивній роботі онкодиспансер має відповідну репутацію та доступність і приймає пацієнтів з усієї України.Суттєве збільшення кількості хворих зареєстровано у відділеннях хiрургічного профілю – на 606 більше, ніж у 2020 році. В обласному центрі онкохірургії кількість госпіталізованих більша на 469 у порівнянні з минулим роком за рахунок збільшення обсягів роботи. Відповідно зросла і кількість оперованих хворих.Також зросла кількість пацієнтів у онкогінекологічному центрі – на 127. В обласному центрі радіаційної онкології – на 157.Серед вперше захворілих отримали спеціальне лікування більш як 2,6 тисячі пацієнтів. Відмовились від лікування 4 людини.Усе це свідчить про те, що колектив розуміє: головне – це пацієнт, якому треба надати й правильно оформити медичну послугу. Нашим працівникам вдалося це освоїти, попри те, що в онкодиспансері працює багато людей «нецифрового покоління».Окрема тема досягнень – трансплантаційна медицина, що цього року вийшла на новий, доволі серйозний рівень. Виконані різні пересадки 46 пацієнтам, із них – 11 трансплантованих нирок, із яких 7 – від родинних та 4 – від посмертних донорів. Здійснено дві неродинні пересадки кісткового мозку дорослим, виконано другу і третю родинні трансплантації кісткового мозку. Уперше в диспансері виконано три пересадки кісткового мозку дітям. Весь обсяг роботи для пацієнтів безоплатний, від держави отримано 42,5 млн грн. Протягом двох останніх років трудовий колектив, збільшивши обсяги спеціалізованої допомоги онкохворим, реально бере участь у становленні трансплантаційної незалежності України. Ця високотехнологічна допомога стає системною, а не поодинокими успішними випадками.Наші фахівці одними з перших в Україні здійснили родинні та неродинні пересадки. Загалом в онкодиспансері вже провели понад 60 трансплантацій стовбурових клітин мозку й 13 пересадок нирки.Загалом в онкодиспансері вже провели понад 60 трансплантацій стовбурових клітин мозку й 13 пересадок нирки.Крім того, маємо позитивні зрушення і в оперуванні дітей. Фактично досі трансплантацію робили тільки в «Охматдиті» й Національному інституті раку. Тепер ще частково долучатиметься Львів і ми торік зробили три пересадки. Так, прооперували з підтримкою «Охматдиту», але це значне досягнення.Іще, на жаль, багато незарахованих НСЗУ послуг за грудень, хоч вклали багато сил і можливостей. Ми все ще помиляємося, проте все ж не так, як це було на початку.Про зміни в колективі– У нашому трудовому колективі – три різні покоління. Це команда змішаного складу, де працює і молодь, і люди пенсійного віку. При цьому старші не відстають або навіть вирваються в лідери, тому питання віку насправді не головне. Недавні зміни в колективі стосуються іншого.Якщо порівняти роботу нашого закладу у 2020-му і 2021-му, то з минулого року справді почалася системна робота, перебудова.Зараз ми працюємо в іншому форматі, у нас інші взаємини. Не має «службоутриманців», кожен має робити усвідомлений внесок в надання якісної медичної послуги. Якщо раніше головний лікар змушений був розраховувати на постійну донацію головних розпорядників коштів, то зараз завдання – заробити їх самим, треба мобілізувати колектив, першочергово лікарів.Зараз талановитий лікар працювати тільки на себе може короткий час, бо рано чи пізно це призведе до деградації служби. Ти її тихенько підпиляєш, як стілець, – і впадеш. Тому я маю донести всім працівникам необхідність працювати на колектив. Результати роботи й цифри добре ілюструють, що означає командна робота.Зараз талановитий лікар працювати тільки на себе може короткий час, бо рано чи пізно це призведе до деградації служби. Тому я маю донести всім працівникам необхідність працювати на колектив.Колектив має знати спільні завдання, і ми говоримо про це відверто, бо це наш виробничий процес, до якого мають бути залучені всі працівники центрів і відділень.Про відеореєстраційну роботу– Цілий рік ми провели в підготовці, і зараз онкодиспансер – перша лікарня в Черкаській області і перший онкозаклад в Україні, де кожен операціний стіл обладнаний спеціальним освітленням, обладнанням із якісним зумом та гарною оптикою з можливістю відео- та аудіопротоколювання з хронометражем кожного оперативного втручання.Досі століттями робота хірургів відображалася на папері, у журналах протоколів операцій. Тепер, відповідно до наказів та іншої нормативної документації, усе, що виконує лікар під час операції, фіксується та зберігається в спеціально створеному захищеному сервері з великим обсягом пам’яті.Насамперд це потрібно пацієнту. Це захист його прав. Крім того, хворому може не раз знадобитися ця інформація при подальшому лікуванні, рецидивах, зверненні в інші клініки тощо.Це закордонний досвід роботи хірургічних клінік, який виношувався більш як 10 років. Досі лікар виходив з операційної і казав: «Я зробив усе, що міг» – і все. А тепер тут «усе» зафіксовано. Якщо будуть якісь питання чи запити – можемо надати відео- й аудіозапис.Це закордонний досвід роботи хірургічних клінік, який виношувався більш як 10 років. Із часом хірурги навчаться правильно коментувати всі етапи оперування, і це буде належне протоколювання з повним хронометражем й усіма даними. Це нормальна хірургія, що тепер стає зрозумілою і для пацієнта. Крім того, це може стати колосальним навчальним матеріалом длястудентів, інтернів та тих, хто хоче займатися наукою.З точки зору організації і стратегічного бачення – не для краси роботи, а для справжнього медичного архівування, для клінічних розборів це – чи не найцінніший крок у хірургії 2021 року. Лікарі освоюють нові методики, але й організаціно-підготовчі зміни не менш важливі.Плани на майбутнє– Є дуже багато незадіяних технологій у діагностиці й лікування раку, що у світі вже працюють. Нам не треба придумувати велосипед – треба лише освоювати і впроваджувати світовий досвід. Розвиток нашої медицини має йти виключно через сучасні технології й належну підготовку та перепідготовку кадрів.Реконструкції будівель – дуже важливий елемент життя медустанови, але тільки з цим ми не наздоженемо країн з розвиненою медициною. Впровадження технологій і кваліфікація всіх медпрацівників – це запорука системних успіхів у медицині, а не заміна старого гіпсокартону на новий.У спорті є таке правило «порядок б’є клас», схоже є і в медицині: можна мати одного суперового спеціаліста, але якщо система стандартизації в роботі не відпрацьована і колектив не працює на цю мету, то із закінченням кар’єри одного професіонала закінчується все. Саме тому всі працівники клініки мають працювати бездоганно.Можна мати одного суперового спеціаліста, але якщо система стандартизації в роботі не відпрацьована і колектив не працює на цю мету, то із закінченням кар’єри одного професіонала закінчується все.В установі мають чітко бути визначені точки зростання, що стають хедлайнерами. Моє завдання як директора – побачити їх, створити умови для розвитку, бо від них далі піде вся робота. Вкотре повторюю: саме тоді наші спеціалісти не житимуть з думкою про виїзд за кордон. Це і є завдання розвитку лікарні на найближчі 5–10 років.Також у планах онкодиспансеру – облаштування бункеру з лінійним прискорювачем, покращення роботи дитячого онкогематологічного центру, маємо мету наблизитись до пересадки печінки, хочемо вийти на новий рівень лабораторної діагностики (дякуємо особисто міністру Віктору Ляшку за суттєву фінансову підтримку наприкінці минулого року).Ще одна приємність – через збільшення тарифів НСЗУ отримали можливість підвищити оплату праці медикам і вийти на краще забезпечення онкопацієнтів витратними матеріалами і медпослугами загалом.Наприкінці року ми вийшли майже на 19 тисяч виплат лікарям і більш як 13 тисяч – медсестрам. Це результат інтенсивнішої роботи, більших надходжень, ширших можливостей. Загалом торік поступово зростала оплата праці – не тільки в лікарів, а й у молодшого медперсоналу, інженерів, бухгалтерів.Наше завдання – і надалі бути затребуваними в сучасному конкурентному середовищі і працювати так, щоб люди хотіли приїжджати до нашого закладу по допомогу. Думаю, ми рухаємося туди, куди треба, і маємо намір стати самодостатнім медзакладом, що професійно рятує людські життя.Спілкувалася Тетяна Очеретяна","#Медицина, #Підсумки, #Підсумки року, #Черкаський онкодиспансер, #Віктор парамонов",https://www.vikka.ua/novini/zdorovya/viktor-paramonov-medicina-maye-pracyuvati-sistemno-a-ne-trimatisya-na-poodinokix-vipadkax/
14 Січня 2022,"На Черкащині засудили наркокур’єра, який перевозив партію кокаїну з-за кордону","На Черкащині до 6 років ув’язнення засуджено одного з учасників міжнародного злочинного угруповання. Він був членом розгалуженої мережі наркокур’єрів, які ввозили в Україну кокаїн з Латинської Америки. Про це повідомляє пресслужба Управління СБУ в Черкаській області.Іноземець разом зі спільником намагались перевезти через держкордон 2 кг кокаїну. Розфасований наркотик вони приховали частково у власних речах, а частину – 90 капсул – у кишково-шлунковому тракті. Вартість вилученої партії на чорному ринку становить майже 10 млн грн.Правоохоронці затримали обох наркокур’єрів із черговою партією кокаїну під час багатоетапної спецоперації в Міжнародному аеропорту «Бориспіль» у липні 2021 року.Суд визнав одного з учасників міжнародного злочинного угруповання винним у вчиненні злочинів за ч. 3 ст. 305 (контрабанда наркотичних засобів) та ч. 3 ст. 307 (незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів) Кримінального кодексу України і виніс йому вирок – 6 років позбавлення волі. Вирок набув законної сили.Обвинувальний акт стосовно іншого наркокур’єра скеровано до суду, підозрюваний перебуває під вартою.Спецоперацію із ліквідації міжнародного наркотрафіку проводили співробітники Управління СБУ в Черкаській області спільно із Державною прикордонною службою України, митницею міста Київ за процесуального керівництва Черкаської обласної прокуратури.Як повідомляла раніше vikka.ua, у Черкасах знову повідомили про замінування всіх шкіл (ОНОВЛЮЄТЬСЯ)","#Наркоторгівля, #Сбу, #Наркотики, #Новини черкаси, #Кокаїн, #Аеропррт, #Бориспіль",https://www.vikka.ua/novini/cherkashchina/na-cherkashhini-zasudili-narkokuryera-yakij-perevoziv-partiyu-kokayinu-z-za-kordonu/
14 Січня 2022,Євген Тертишний: Найграндіозніші проекти «Файно Маркет» – попереду,"У 2021 році компанія розширила мережу на 25 маркетів і нині налічує 120 магазинів, увійшла в ТОП-10 компаній України за кількістю торгових маркетів, вийшла на новий регіон – Черкаську область, отримала відзнаки «Кращий роботодавець року» та «Народний Бренд», стала одним із найбільших платників податків у регіоні та реалізувала безліч соціальних ініціатив. Про досягнення 2021 року, нові горизонти та плани на майбутнє – розповів директор мережі магазинів «Файно Маркет» Євген Тертишний.– Кіровоградщина вже оцінила якість вашої компанії. На рівні регіону ви створили такий бренд, який може конкурувати з всеукраїнськими. І, цілком очевидно, що компанія, яка рухається вперед, має виходити на новий рівень. Як наважилися на Черкащину?– 2021 рік став знаковим для нашої мережі. Ми перетнули кордони Кіровоградської області та вийшли у новий регіон – Черкаську область. Не приховуватиму, вихід за межі Кіровоградщини був дуже хвилюючим. Адже у Кропивницькому на ініціативи компанії відгукуються позитивно. А от як сприймуть нас жителі сусідньої області, чи підтримають наші соціальні проекти та добросусідські відносини – було незрозуміло. Але впевненість у команді, чесні і прозорі принципи роботи дали можливість за пів року відкрити на Черкащині 19 магазинів.– Це потужний результат! Які плани на цей рік?– Коли ми з командою аналізували підсумки минулого року, то зрозуміли, що орієнтир взяли правильний. Нашу мережу щоденно відвідує більше 100 000 покупців! Хіба це не найкраща оцінка нашої діяльності? Я гордий за те, що «Файно Маркет» займається молода, сучасна і активна команда. І цю роботу щоденно бачать наші клієнти. Тому зупинятися не плануємо і у 2022 році хочемо відкрити ще 46 нових маркетів.– Приємно спостерігати, що є такий соціально відповідальний бізнес. Інколи здається, що «Файно Маркет» більше віддає, ніж отримує. Часто ваші добрі справи проходять навіть без великого піару… Втім все ж без скромності хочеться перелічити: програма лояльності для пенсіонерів, збори корму для безпритульних тварин, співпраця з благодійним фондом, підтримка бійців у зоні АТО…– Основне гасло нашої мережі – добросусідство. І він знаходить відклик у покупців. Третій рік поспіль у народному голосуванні отримуємо нагороду «Бренд Року». Нашу роботу оцінює громада Кропивницького як найкращу – це найцінніший показник довіри.Цього року, як і минулого, компанія отримала відзнаку від міської влади як «Найкращий роботодавець року» та стала одним із найбільших платників податків Кіровоградської області. У 2021 році компанія сплатила податків на 200 мільйонів гривень, що на 34 мільйони більше у порівнянні з минулим роком.Велику увагу приділяємо соціальним проектам. І не важливо, це материнський регіон чи новий, підтримку й добросусідські відносини будуємо скрізь однаково.– Пандемія для бізнесу – чималий виклик. Хтось швидко перелаштував свою роботу на онлайн, хтось скорочував кількість працівників, а дехто взагалі не зміг протистояти. Який ваш досвід?– Безсумнівно, нема бізнесу, на який не вплинула б історія з карантином.На початку пандемії, коли почалася стихійна проблема зі скороченням працівників, у нас великих змін не відбулося. Ми максимально утримуємо робочі місця за рахунок оптимізації інших процесів компанії.Заходячи на ринок Черкас, пообіцяли надати 700 нових робочих місць. На сьогоднішній день обіцянку виконуємо. Можемо з упевненістю прозвітувати, що за пів року кількість працівників у компанії вже збільшилась на 600 осіб. Ця цифра продовжує зростати. В цьому році ми плануємо примножувати робочі місця, не зважаючи на складний для всіх час.– Хочеться побажати вам сил і натхнення на нові звершення в цьому році! А що б ви хотіли сказати читачам?– «Файно Маркет» – це прогресивна мережа, яка стрімко розвивається. І найграндіозніші проекти – попереду! Слідкуйте за нашими новинами в соцмережах, долучайтеся до наших ініціатив та залишайтеся з нами!  ","#Файно маркет, #Євген тертишний, #Кращий роботодавець року",https://www.vikka.ua/novini/yevgen-tertishnij-najgrandioznishi-proekti-fajno-market-poperedu/
14 Січня 2022,"Винуватця смертельної ДТП, де загинув Лункін, досі не засудили (ВІДЕО)","Сьогодні, 14 січня, виповнюється два роки з дня аварії, в якій загинув директор черкаської школи № 19 Юрій Лункін. Попри резонансність цієї справи, вироку суду щодо покарання винуватця смертельної ДТП досі немає. Інформує Вичерпно.Нагадаємо, Лункіна 14 січня 2020 року збили на перехресті вулиць Надпільна-Крилова. Водій автомобіля «Land Rover» збив чоловіка, коли той переходив дорогу по пішохідному переходу.Справу розглядають у Соснівському районному суді міста Черкаси. Суддя – Ольга Кончина. На лаві підсудних — Роман Куниця, який був водієм бізнесмена Юрія Буряка. На момент зіткнення в автівці перебували і Куниця, і Буряк. Запобіжний захід у вигляді цілодобового домашнього арешту, а потім у вигляді нічного домашнього арешту, обрали саме для Куниці.Під час допиту Юрія Буряка в суді, на більшість запитань прокурора та представників сторони обвинувачення він не відповідав конкретно. Свідок обмежувався відповідями “мабуть”, “не пам’ятаю” або “не знаю”. Не зміг пояснити і зміну своїх показань, які давав на місці зіткнення, наступного дня слідчим та на подальшому досудовому розслідуванні.“Два роки, як сталася ця трагедія, і два роки, як немає нікому покарання. Ми ходимо на суди і ніби щось розглядаємо, проте результату досі немає, – розповідає донька загиблого Ірина Лункіна. – На останньому засіданні показали відео із нагрудної камери поліцейського. Я побачила тата мертвим і втратила свідомість. Нас не попередили про те, що ми будемо дивитися, і мені з мамою було емоційно дуже важко. Хотілося, аби нас заздалегідь попереджали про таке, адже ти дивишся й розумієш, що це рідна людина, із якою ти більше ніколи не побачишся”.Заступник начальника відділу Черкаської обласної прокуратури, один із процесуальних прокурорів у справі Лункіна Вікторія Дидич повідомила, що у межах кримінального провадження вже допитали потерпілих, свідків та дослідили майже всі матеріали досудового розслідування. Наступне засідання призначили на 10 лютого, тоді мають допитати обвинуваченого Романа Куницю та завершити досліджувати докази. Після цього мають відбутися судові дебати.Якщо вину Куниці все ж доведуть, йому загрожує покарання у вигляді позбавлення волі строком від трьох до восьми років та позбавлення права керувати транспортними засобами строком на три роки.Довгий термін розгляду справи Вікторія Дидич пояснює тим, що під час судового розгляду є обов’язковою явка самого обвинуваченого, його захисника, суддів, прокурорів, потерпілих. Суди в цьому провадженні переносили декілька разів через неявку деяких учасників процесу.“Кримінальні провадження мають бути розглянуті в межах розумних строків, а от точних термінів закон не передбачив. Можу сказати, що вказаний судовий розгляд вже на завершальному етапі. За декілька засідань, думаю, суд винесе вирок”, – сказала прокурор.У школі, де керував Юрій Лункін, як і в родині, теж жадають покарання для винуватця. Там досі говорять про аварію 2020 року, як про подію, що відбулася щойно. За словами учительки Оксани Скринник, вони не відчувають, що у справі панує правда та справедливість. Жінка згадує, що Юрій Миколайович був людиною із активною життєвою позицією. У нього було нелегке життя, але він любив його і вмів отримувати від нього задоволення.“Він завжди був небайдужим – йому до всього було діло. Він ніколи не працював на пів швидкості, не вмів жити на пів ноги. Коло Юрія Миколайовича завжди був вир: подій, почуттів, планів, жартів. Він надзвичайно любив свою справу, прагнув гарних змін. Смерть такої молодої людини – це завжди трагедія, а коли людина гине нахабною і безглуздою смертю, то тим паче”, – каже колега Лункіна.Друг родини Ігор Погрібний також обурений, що суд ще не виніс вирок по цій справі.“До цієї трагедія я навіть не підозрював, ким Юрій для мене був. Ми людей цінуємо тоді, як їх з нами вже немає. Юрій Миколайович був дуже значимою людиною, як для доньки та дружини, так і для мене. Родина дуже тяжко переживає його втрату, оскільки він був для них фундаментом, муром, стіною в житті. Ми намагаємося всіляко підтримувати сім’ю Лункіних”, – розповів друг родини Ігор Погрібний.“Ми маємо надію, що вирок суду – вже незабаром. Хотілося б, аби він був справедливим, але час покаже”, – сказала донька Ірина.Як повідомляла раніше vikka.ua, «Золоті чиновники»: яка зарплата у керівництва Уманської РДА","#Прокуратура, #Суд, #Дтп, #Новини черкаси, #Юрій лункін",https://www.vikka.ua/novini/vinuvatcya-smertelnoyi-dtp-de-zaginuv-lunkin-dosi-ne-zasudili-video/
14 Січня 2022,Як трансплантація серця змінила життя черкащанина? (ВІДЕО),"Прибрати в квартирі, приготувати обід, підняти відро води. Ще п’ять місяців тому для черкащанина Володимира Уманця це було неможливо. Все змінилося після того, як чоловікові наприкінці липня пересадили серце від посмертного донора. Як почувається пацієнт, якому першому в області зробили унікальну операцію, прямо зараз розкажуть наші журналісти. ","#Трансплантація, #Операція",https://www.vikka.ua/novini/yak-transplantaciya-sercya-zminila-zhittya-cherkashhanina-video/
14 Січня 2022,Черкаські футзалістки зіграють вдома зі львівською командою,"Перенесений матч 4 туру чемпіонату України з футзалу серед жіночих команд вищої ліги (група №2) сезону 2021/2022 років відбудеться завтра у місті Черкаси. Про це повідомляє «Черкаський спорт».cherkassy-sport.comМатч відбудеться 15 січня у спортивному залі КП МСК «Дніпро»Адреса: м. Черкаси, вул. Смілянська, 78. Початок матчу о 13:00.Як повідомляла раніше vikka.ua, триатлоністка стала кращою спортсменкою місяця на Черкащині","#Футбол, #Футзал, #Черкаські новини, #Новини черкаси, #Мск дніпро",https://www.vikka.ua/novini/sport/cherkaski-futzalistki-zigrayut-vdoma-zi-lvivskoyu-komandoyu/
14 Січня 2022,Талони на продукти в Україні: хто і коли отримає,"В офісі президента обговорюють можливість введення талонів на їжу. Продуктові картки, швидше за все, отримають найменш захищені верстви населення. І хоча талони на продукти асоціюються у нас з Радянським Союзом, нині така соціальна допомога діє в багатьох країнах світу. Інформує УНІАН.osoblyva.comНаприклад, в США людям з низьким доходом видають талони, які еквівалентні грошам. За них можна купити продукцію у місцевих фермерів. На таку програму в Штатах щорічно витрачають 80 млрд доларів.Радник президента з економічних питань Олег Устенко в інтерв’ю пресі зазначив про імовірне запровадження чогось на кшталт “продуктових карток”. Адже через рекордні ціни на енергоносії у 2022 році очікується значне здорожчання харчових продуктів. Продуктові картки в Україні – що відомоТалони на продукти харчування отримають громадяни з низьким доходом. Передбачається, що картки будуть існувати не тільки в паперовому вигляді, а й в електронному – в додатку “Дія”. Ймовірно, ці картки будуть схожі на “Карту киянина” та картки “єПідтримка” (1000 гривень за вакцинацію), які вже діють в Україні.Картки видаються для допомоги населенню, адже всі продукти харчування стрімко дорожчають. Особливо швидко зростають ціни на яйця, свинину, соняшникову олію. Що можна купити на продуктові карткиТакі талони діятимуть не на всі продукти, а тільки на “соціально значущі”. До такого переліку належать:гречка;цукор;макарони;пшеничне борошно;молоко пастеризоване 2,5%;пшеничний батон;хліб житньо-пшеничний;курячі яйця;м’ясо птиці;вода мінеральна негазована;масло вершкове 75,3%;олія соняшникова Хто отримає талони на їжуПоки що влада не назвала критерії отримання продуктових карток. Відомо, що талони призначаються для малозабезпечених. За різними підрахунками, в Україні на цей час налічується від 20% до 50% бідного населення.Нагадаємо, що комунальну субсидію в Україні отримують 2,5 мільйона домогосподарств. Тому можна очікувати, що і продуктові картки отримають мільйони українців. Деякі експерти припускають, що в першу чергу картки видадуть пенсіонерам з мінімальною пенсією.У скільки введення продуктових талонів обійдеться УкраїніЗа оцінками експертів, для введення продуктових талонів доведеться витратити 50 млрд гривень. Сума немаленька, тому інші соціальні програми можливо доведеться урізати. Ініціатива найсильніше вдарить по працездатному населенню, які є платниками податків.Як повідомляла раніше vikka.ua, ціни ростуть: на Черкащині подорожчали яйця, овочі та ритуальні послуги","#Черкаські новини, #Новини черкаси, #Ціна на газ, #Ціни на продукти, #Талони",https://www.vikka.ua/novini/taloni-na-produkti-v-ukrayini-xto-i-koli-otrimaye/
14 Січня 2022,"У Звенигородці затримали шахрая, який виманив у пенсіонерок 90 тисяч гривень (ВІДЕО)","Поліція Звенигородщини викрила й затримала чоловіка, який за шахрайською схемою «ваш родич у біді» обдурив трьох пенсіонерок. Про це інформують у пресслужбі ГУНП в Черкаській області.Повідомлення про шахрайство до Звенигородського райвідділу поліції надійшло 13 січня, близько 12:00.84-річна пенсіонерка розповіла, що на стаціонарний телефон зателефонував невідомий і розповів про лихо, яке нібито трапилося з її невісткою. З його слів, жінка потрапила в ДТП і травмувала обидві ноги, тож для її лікування потрібні кошти.Невдовзі до бабусі додому прийшов незнайомий молодик, якому вона передала 200 доларів США та 12 000 гривень.Вже після того, як незнайомець пішов, пенсіонерка зв’язалася з рідними й дізналася, що насправді нічого лихого не сталося, а її ошукали.Згодом до поліції звернулися ще дві літні жінки з розповідями про біду, яка нібито сталася з родичами.Правоохоронці розшукали й затримали зловмисника – 33-річного раніше судимого місцевого жителя. Чоловік щойно вийшов із місця позбавлення волі. У скоєному злочині зізнався й надав свідчення.Правопорушника помістили до ізолятора тимчасового тримання.Слідчі відкрили кримінальне провадження за ч. 2 ст. 190 Кримінального кодексу України. Санкція статті передбачає позбавлення волі на строк до 3 років.Зараз вирішують питання щодо повідомлення про підозру та обрання запобіжного заходу. Поліція перевіряє затриманого на причетність до скоєння аналогічних злочинів.Читайте також: У Кам’янці молодик викрав у знайомої банківську картку.","#Шахрайство, #Поліція, #Пенсіонерка, #Звенигородка, #Злочин, #Шахрай, #Обман",https://www.vikka.ua/novini/cherkashchina/u-zvenigorodci-zatrimali-shaxraya-yakij-vimaniv-u-pensionerok-90-tisyach-griven-video/
14 Січня 2022,"Черкащанам показали, як правильно занурюватися на Водохреще","Водолази та медики ДСНС провели майстер-клас безпечного пірнання на Водохреще 14 cічня на березі річки Дніпро. Про це інформує пресслужба Управління ДСНС УкраїниПід час заходу водолази на власному прикладі продемонстрували, як слід занурюватися у воду та зазначили помилки, яких найчастіше припускаються під час купання люди.Також рятувальники наголосили, занурюватися та купатися рекомендовано в спеціально обладнаних місцях біля берега, а також під наглядом рятувальників та медичних працівників.«Щоб Водохреще не стало причиною проблем зі здоров’ям, перед зануренням в ополонку необхідно розігріти тіло, можна зробити пробіжку. Категорично забороняється занурюватися в стані алкогольного сп’яніння, після купання обов’язково необхідно розтертися рушником, одягтися в сухий теплий одяг і зігрітися гарячим чаєм» -, зазначив медик ДСНС.Як повідомляла vikka.ua, медики на Черкащині отримуватимуть більшу зарплатню","#Рятувальники, #Новини черкас, #Черкаські новини, #Новости черкассы, #Водохреще, #Пірнання на водохреще",https://www.vikka.ua/novini/cherkashhanam-pokazali-yak-pravilno-zanuryuvatisya-na-vodoxreshhe/
14 Січня 2022,“Різдвяний караван казок” від АТБ (ВІДЕО),«Різвяний караван казок» для малечі з прифронтових містечок вже не перший рік поспіль організовують військові. Що року до привітаньмалечі долучається й корпорація АТБ. ,"#Новий рік, #Атб, #Акція",https://www.vikka.ua/novini-na-vikka/yekonomichni-novini/rizdvyanij-karavan-kazok-vid-atb-video/
14 Січня 2022,Майже два тижні черкаські будинки будуть без гарячої води (АДРЕСИ),"Із 17 до 28 січня у деяких черкаських будинках відключать гаряче водопостачання. Серед них – дитсадки та школа. Про це повідомили в пресслужбі «Черкаситеплокомуненерго».Причина відключення – заміна водопідігрівача на центральних теплових пунктах.Не буде гарячої води за такими адресами:Гетьмана Сагайдачного, 253,Гетьмана Сагайдачного, 233; 235; 237; 239; 241; 243; 245; 247; 249; 251; 253; 255; 257,Пацаєва, 14; 16; 18; 20; 22; 24,Нарбутівська 204 (дитсадок №62),Нарбутівська, 202 (дитсадок №60),Нарбутівська, 206 (школа№25),Подолінського, 24,Сумгаїтська, 20,Сумгаїтська, 14, 16, 18, 20, 24, 24/1,Прикордонника Лазоренка, 22, 24, 26,Героїв Майдану, 1,Героїв Майдану, 3/1 (дитсадок №83),Героїв Майдану, 5, 7, 9, 9/1, 11, 13,Сумгаїтська 22 (дитсадок №85),30-річчя Перемоги, 62,30-річчя Перемоги, 58, 60, 62.Читайте також: На Черкащині сталося аномальне підвищення температури.","#Черкаси, #Вода, #Водопостачання, #Відключення, #Адреси",https://www.vikka.ua/novini/majzhe-dva-tizhni-cherkaski-budinki-budut-bez-garyachoyi-vodi-adresi/
14 Січня 2022,ВІККА – Новини (14.01.2022) (ВІДЕО),"Повний випуск ВІККА – Новин в якому ми розкажемо вам про продовження замінуваннь, успішну трансплантацію, правильне моржування та багато іншого. ","#Вікка, #Новини, #Випуск",https://www.vikka.ua/novini-na-vikka/vikka-novini-14-01-2022-video/
