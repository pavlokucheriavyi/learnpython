title,text,tegs,url
Sinoptik: У п’ятницю 1 грудня на Черкащині очікується сильний дощ," 1 грудня в Черкаські області буде триматися хмарна погода. У Черкасах, Золотоноші, Каневі, Чорнобаї, Драбові, Корсуні-Шевченківському, Катеринополі, Умані, Шполі, Звенигородці протягом усього дня буде триматися хмарна погода. Протягом усього дня очікується сильний дощ. Синоптики попереджають про посилення швидкості вітру до 15-24 м/с. Читайте: У дорожній пастці: ожеледиця паралізувала рух транспорту на Черкащині (ФОТО) Температура повітря вночі +6… +7 градуси, удень стовпчики термометрів піднімуться до +8…+9 градусів. Вітер південний, південно-східний 3–9 м/с. Як повідомляв сайт vikka.ua, синоптики розповіли, яким буде грудень на Черкащині.","#Вікка, #Новини, #Черкащина, #Погода",https://www.vikka.ua/novini/sinoptik-u-pyatnicyu-1-grudnya-na-cherkashhini-ochikuyetsya-silnij-doshh/
П’яний водій у Черкасах влетів у металевий стовп (ФОТО)," У Черкасах на перехресті вулиць Одеської та Сумгаїтської сталась ДТП з постраждалими. Про це на сторінці у Facebook повідомляє прес-служба патрульної поліції Черкас. Читайте: У дорожній пастці: ожеледиця паралізувала рух транспорту на Черкащині (ФОТО) За інформацією оперативників, водій автомобіля Volkswagen, будучи в стані алкогольного сп’яніння, не впорався з керуванням. Внаслідок чого він на своєму автомобілі в’їхав у металевий стовп вуличного освітлення. Під час ДТП в автівці перебувала пасажирка, яка отримала травмування спини. Її було госпіталізовано до третьої міської лікарні. За результатами тесту, що провели водію в Черкаському наркодиспансері, вміст алкоголю в організмі водія перевищував допустиму норму в вісім разів (1,6 проміле). На водія правоохоронці склали адміністративні матеріали за ч.1 ст.130 та викликали слідчого у справах ДТП з постраждалими.  Як повідомляв сайт vikka.ua, на Черкащині через жахливу ДТП двоє водіїв потрапили до лікарні.","#Черкаси, #Вікка, #Новини, #Аварія, дтп",https://www.vikka.ua/novini/pyanij-vodij-u-cherkasax-vletiv-u-metalevij-stovp-foto/
"Із грудня ""Черкасиводоканал"" обслуговуватиме за новими тарифами (ВІДЕО)","""Черкасиводоканал"" знизив ціни на централізоване постачання холодної води та водовідведення. Із чинних цьогорічних тарифів виключили витрати на періодичну повірку, обслуговування та ремонт квартирних засобів обліку спожитої рідини. Так, за водопостачання сума знизилася на 18 копійок, за водовідведення – на 13 копійок за квадратний метр.","#Кп ""черкасиводоканал"", #Тарифи, #Вода, #Гаряча вода",https://www.vikka.ua/novini-na-vikka/vikka-novini/iz-grudnya-cherkasivodokanal-obslugovuvatime-za-novimi-tarifami-video/
На Черкащині поліція розшукала понад 200 зниклих безвісти дітей," Протягом 10 місяців 2017 року в Єдиному обліку матеріалів, що надійшли до відділів та відділень ГУНП в Черкаській області зареєстровано 214 малолітніх та неповнолітніх дітей, які вважаються безвісті зниклими. Серед них 125 з міста Черкаси. Про це сайту vikka.ua повідомив т.в.о. заступника начальника Головного управління Нацполіції в Черкаській області Сергій Ждан. Читайте: На Черкащині зник 16-річний хлопець Протягом доби в області правоохоронці розшукали 190 дітей, з міста Черкаси зареєстровано 118 випадків. Більше однієї доби шукали 23 дитини, 7 з яких були з Черкас. ""Часто буває так, що дитина затримується, у неї сів телефон, а номер мобільного телефону батьків вона не пам’ятає. Підлітки іноді не стежать за часом і можуть до ранку розважатися, поки батьки не знаходять собі місця"", − зазначив Сергій Ждан. Він зауважив, що найчастіше працівники поліції знаходять дітей за місцем проживання їх друзів, близьких родичів або у розважальних центрах. Як повідомляв сайт vikka.ua, за серпень на Черкащині зникло чотири дитини.","#Вікка, #Новини, #Черкащина, #Розшук",https://www.vikka.ua/novini/na-cherkashhini-policiya-rozshukala-ponad-200-zniklix-bezvisti-ditej/
Волонтери запрошують черкащан безкоштовно тестуватися на ВІЛ (ВІДЕО),"Безкоштовне тестування на ВІЛ запрошують пройти черкащан волонтери. Імпровізовану лабораторію вже цієї п’ятниці, першого грудня, вони розгорнуть в одному з найбільших торговельних центрів міста. Благодійну акцію присвячують Дню боротьби з ВІЛСНІДом. Тестування розпочнеться о 17-ій і триватиме дві години. Цього ж дня, активісти запрошують містян на відкриття першого меморіалу пам’яті черкащанам, які не побороли цей недуг.","#Волонтерство, #Тестування, #Віл-інфіковані, #Волонтери",https://www.vikka.ua/novini-na-vikka/vikka-novini/volonteri-zaproshuyut-cherkashhan-bezkoshtovno-testuvatisya-na-vil-video/
"Черкаські патрульні проінспектували пункти прийому металу з ""люкового"" питання (ВІДЕО)","Нічийний люк. Черкаські комунальники за тиждень після колодязної загибелі шестирічного хлопчика досі не можуть з’ясувати, кому належить каналізаційна конструкція. Крадії поцупили кришку і здали як брухт задля вигоди. Поки владці шукають варіанти запобігання люковим крадіжкам, черкаські патрульні вирішили проінспектувати пункти прийому металу. Результати – дивіться у сюжеті.","#Інспеція, #Поліція, #Каналізація, #Люки",https://www.vikka.ua/novini-na-vikka/vikka-novini/cherkaski-patrulni-proinspektuvali-punkti-prijomu-metalu-z-lyukovogo-pitannya-video/
ТОП-5 розчарувань листопада на Черкащині (ВІДЕО),"Ринки із керівником без досвіду, п’яний екоінспектор та ремонт дороги, через який загинув пенсіонер. Ці події, а ще – пліснявий ремонт та смілянські проблеми наша Яна Федоровська визначила найбільшими розчаруваннями листопада. Коротко згадаємо їх у черговій ТОПовій добірці.","#Ремонт дороги, #Ремонт, #Нещасний випадок, #Топ-5",https://www.vikka.ua/novini-na-vikka/vikka-novini/top-5-rozcharuvan-listopada-na-cherkashhini-video/
Посадовця одного з управлінь Черкаської ОДА обвинувачують у привласненні понад двох мільйонів гривень," 27 листопада до суду направили обвинувачення відносно службової особи Управління виробничо-технічного та кошторисно-договірного супроводу будівництва Департаменту капітального будівництва Черкаської ОДА. Про це повідомляє прес-служба УЗЕ в Черкаській області ДЗЕ НП України. Читайте: Директора комерційної компанії на Черкащині підозрюють у привласненні майже 5 мільйонів гривень Посадовець, зловживаючи своїм службовим становищем, вніс неправдиві відомості у звітну документацію і заволодів бюджетними коштами на користь приватної юридичної особи в сумі понад 2,1 млн. грн., що були виділені на проведення ремонтних робіт очисних споруд у Золотоноші. Цим спричинила шкоду інтересам держави та державному бюджету на вищевказану суму. Як повідомляв сайт vikka.ua, начальника одного з управлінь Черкаської ОДА звинувачують у розтраті бюджетних коштів.","#Черкаси, #Вікка, #Новини, #Ода",https://www.vikka.ua/novini/posadovcya-odnogo-z-upravlin-cherkasko%d1%97-oda-obvinuvachuyut-u-privlasnenni-ponad-dvox-miljoniv-griven/
Черкащанин через сварку з матір’ю хотів стрибнути з восьмого поверху (ВІДЕО)," До Черкаського відділку поліції зателефонувала місцева жителька. Вона повідомила, що її син хоче звести рахунки із життям, стрибнувши з вікна восьмого поверху. Про це на сторінці у Facebook повідомила прес-служба патрульної поліції. Читайте: Міст кохання і смерті: за останні роки у Черкасах збільшилась кількість самогубств Патрульні, які прибули на місце виклику, намагалися відмовити чоловіка від такого вчинку, але він знаходився в стані алкогольного сп`яніння і не реагував на слова правоохоронців. Протягом 40 хвилин черкащанина вмовляли злізти з вікна, розповідали про можливі наслідки витівки. Потім запропонували цигарку, а коли той погодився підпустити до себе патрульну, вона знову почала переконувати словами. Зрештою чоловік відгукнувся і зліз з підвіконня.  Черкащанин розповів, що хотів померти через те, що він посварився з матір’ю та через алкогольну залежнусть. Медики оглянули чоловіка та доставили його до психіатричної лікарні де врятований погодився на шпиталізацію.  Як повідомляв сайт vikka.ua, під час водного полювання на Черкащині загинув водолаз.","#Черкаси, #Вікка, #Новини, #Самогубство",https://www.vikka.ua/novini/cherkashhanin-cherez-svarku-z-matiryu-xotiv-stribnuti-z-vosmogo-poverxu-video/
Власника незаконного МАФу в Черкасах шукатиме поліція," Біля зупинки громадського транспорту ""Торгівельний центр"", що по вулиці 30-річчя Перемоги, без жодних документів звели торговий павільйон. МАФ загороджує людям прохід до зупинки, а власник будівлі – досі невідомий. Про це на сесії 30 листопада повідомив депутат-""свободівець"" Антон Ведула, передає кореспондент vikka.ua. ДИВІТЬСЯ: Черкаському чиновнику виписали догану за паркові МАФи з семирічним стажем (ВІДЕО) Нагадаємо, обранець зробив депутатський запит з метою з'ясувати, хто саме з працівників управління інспектування надав дозвіл на встановлення незаконної будівлі та чи буде на цього працівника накладене дисциплінарне стягнення. Його пропозицію підтримали 27 депутатів. Наразі Антон Ведула запропонував звернутися до ГУ НП в Черкаській області, щоб вони знайшли власника павільйону. Запит депутата підтримав 31 обранець. Як повідомляв сайт vikka.ua, у Черкасах шукатимуть власників новобуду й каратимуть чиновників. ","#Черкаси, #Вікка, #Новини, #Маф, #Антон ведула",https://www.vikka.ua/novini/vlasnika-nezakonnogo-mafu-v-cherkasax-shukatime-policiya/
Черкаський водоканал цілодобово слідкуватиме за всіма люками в місті," У КП ""Черкасиводоканал"" створять оперативну службу реагування, яка цілодобово слідкуватиме за люками в місті, буде змінювати свої, чужі і безгосподарчі покришки. Про це на сесії 30 листопада заявив депутат Ігор Кіта, передає кореспондент vikka.ua. ""Служба, яка буде створена у водоканалі, працюватиме цілодобово без вихідних. І саме це підприємство буде здійснювати термінові виїзди на місця, звідки надходитимуть повідомлення від жителів про відсутність люків"", – говорить обранець. Читайте: У Черкасах встановили понад 200 нових люків (ФОТО) Депутатська комісія доручила департаменту ЖКК, департаменту архітектури і містобудування, а також департаменту економіки та розвитку зайнятися питанням повної інвентаризації люків, колодязів, мереж.  ""Ця інформація повинна бути в оперативній службі по кожному колодязю і мережі, де буде зазначено, хто відповідає за підземні ділянки відповідних мереж. За тим люком, що впав хлопчик на Чигиринській, було перевірено, що ніяких звернень не надходило"", – додає Ігор Кіта. Зазначимо, у зв’язку із смертю хлопчика, депутати збирали комісію. Люки із композитних матеріалів вирішили встановити на території зелених смуг, а на проїжджих територіях – звичайні із запірними пристроями. Як повідомляв сайт vikka.ua, у Черкасах 6-річний хлопчик загинув, провалившись у відкритий люк.","#Черкаси, #Вікка, #Новини, #Кп ""черкасиводоканал"", #Люки",https://www.vikka.ua/novini/cherkaskij-vodokanal-cilodobovo-slidkuvatime-za-vsima-lyukami-v-misti/
У Дніпрі в Черкасах знайшли тіло пенсіонерки," До оперативно-координаційного центру управління ДСНС надійшло повідомлення про потопельника. Подія сталася 29 листопада. Про це на сторінці у Facebook повідомляє прес-служба управління Державної служби України з НС у Черкаській області. дивіться: Черкащанин через сварку з матір’ю хотів стрибнути з восьмого поверху (ВІДЕО) Співробітники Державної пожежно-рятувальної частини №2 у Дніпрі за десять метрів від берега в районі вулиці Сержанта Жужоми підняли на берег тіло пенсіонерки. Обставини загибелі жінки з’ясовуються. Як повідомляв сайт vikka.ua, під час підводного полювання на Черкащині загинув водолаз.","#Черкаси, #Вікка, #Новини, #Потопельник",https://www.vikka.ua/novini/u-dnipri-v-cherkasax-znajshli-tilo-pensionerki/
На мосту через Дніпро ввечері можливі затримки в русі," У Черкасах на мосту через Дніпро можливо затримають вечірнє пропускне ""вікно"". Про це на сторінці у Facebook повідомляє прес-служба САД у Черкаській області. Читайте: На Черкащині селяни вимагають полагодити сільське бездоріжжя обласного значення (ВІДЕО) Будівельники підрядної організації сьогодні, 30 листопада, продовжать заливати бетонну монолітну плиту на лівому проїзді. У зв’язку з цим рух автомобілів через міст ввечері можливо розпочнеться із затримкою орієнтовно на 2 години. Нагадаємо, що зазвичай пропускні ""вікна"" працюють з 6.00 до 9.00 та з 16.00 до 19.00. Як повідомляв сайт vikka.ua, одну із вулиць Черкас перекриють на три місяці.","#Черкаси, #Вікка, #Новини, #Ремонт мосту",https://www.vikka.ua/novini/na-mostu-cherez-dnipro-vvecheri-mozhlivi-zatrimki-v-rusi/
"Вихованець ""Черкаських Мавп"" встановив унікальний рекорд у США"," Український атакуючий захисник команди студентської ліги США ""Канзас Джейхокс"", черкасець Святослав Михайлюк встановив унікальне досягнення в NCAA. Про це повідомляє ФБУ. Читайте: Черкащанин став найрезультативнішим гравцем ""Канзасу"" у грі NCAA У п’яти стартових матчах сезону Михайлюк набрав 94 очка, допустивши при цьому лише дві втрати. Вихованець ""Черкаських Мавп"" став першим у NCAA, кому вдалося набрати понад 90 очок, допустивши при цьому менше чотирьох втрат. Як повідомляв сайт vikka.ua, вихованець ""Мавп"" здобуває п'яту поспіль перемогу на американському паркеті.","#Вікка, #Новини, #Баскетбол, #Черкащина, #Михайлюк",https://www.vikka.ua/novini/vixovanec-cherkaskix-mavp-vstanoviv-unikalnij-rekord-u-ssha/
Під час пожежі в будинку на Черкащині загинули чоловік і жінка," 29 листопада близько шостої ранку в селі Богдани у Золотоніському районі сталася пожежа у житловому будинку. Про це повідомляє прес-служба УДСНС у Черкаській області. Читайте: У селі на Черкащині у власному будинку згорів дідусь (ФОТО) Рятувальники ліквідували загорання за 15 хвилин. В одній із кімнат будинку вони знайшли тіла двох осіб, якими виявилися, 56-річна жінка та 64-річний чоловік. За попередніми даними, причиною пожежі стала необережність під час куріння. Як повідомляв сайт vikka.ua, на Черкащині під час пожежі загинула господарка будинку.",,https://www.vikka.ua/novini/pid-chas-pozhezhi-v-budinku-na-cherkashhini-zaginuli-cholovik-i-zhinka/
На Черкащині грибники знайшли гранату часів війни (ФОТО)," На Черкащині поблизу села Тимошівка грибники знайшли боєприпас часів війни та одразу зателефонували рятувальникам. Про це на сторінці у Facebook повідомила прес-служба Управління Державної служби України з НС у Черкаській області. Читайте: За добу в лісах на Черкащині грибники знайшли три боєприпаси часів війни Співробітники піротехнічної групи аварійно-рятувального загону спеціального призначення знищили на спеціальному полігоні гранату РГД-33 часів війни. Знахідка стала вже 60-ю, яка була виявлена на території області у 2017 році. Як повідомляв сайт vikka.ua, у Черкасах на одній із вулиць знайшли артилерійський снаряд.","#Вікка, #Новини, #Черкащина, #Боєприпаси",https://www.vikka.ua/novini/na-cherkashhini-gribniki-znajshli-granatu-chasiv-vijni-foto/
У Черкасах відбудеться ярмарок вакансій для людей з інвалідністю," З нагоди Міжнародного дня інвалідів 1 грудня о 13.00 в приміщенні Черкаського міського центру зайнятості відбудеться ярмарок вакансій. Про це повідомляють на сайті мерії. Безробітні та люди з інвалідністю, які нині перебувають у пошуках роботи, матимуть змогу зустрітися з представниками черкаських підприємств. Читайте: Громадські організації з усієї України ""ГРАНТували зміни"" у Черкасах (ФОТО) Ярмарок відбуватиметься за участю представників соціальних партнерів: Черкаської міської організації всеукраїнської організації інвалідів ""Союз організацій інвалідів України"", Черкаського обласного відділення Фонду соціального захисту інвалідів, обласного комунального закладу ""Черкаський обласний центр медико-соціальної експертизи"", департаменту соціальної політики Черкаської міської ради, організація ""Спілка батьків молоді з інвалідністю ""Перспектива"". Під час проведення заходу надаватимуться кваліфіковані консультації. За довідками звертатися до Черкаського міського центру зайнятості за адресою: м. Черкаси, вул. Гоголя, 330, тел. 37-51-58. Як повідомляв сайт vikka.ua, у Черкасах виділять 100 тисяч на новорічні подарунки дітям.","#Черкаси, #Вікка, #Новини, #Працевлаштування, #Інвалідність",https://www.vikka.ua/novini/u-cherkasax-vidbudetsya-yarmarok-vakansij-dlya-lyudej-z-invalidnistyu/
У лісництві на Черкащині оновили пункт для відпочинку (ФОТО)," Лисянські лісівники створили цього року три нових зони відпочинку, а також оновили найперший рекреаційний пункт на території Лисянського лісгоспу та однин із найдавніших в області – ""Холодок"". Про це повідомляє прес-служба Черкаського обласного управління лісового та мисливського господарства.  Читайте: У лісництвах Черкащини встановили нові вказівні знаки (ФОТО) Лісівники зробили реконструкцію трьох альтанок, кожна вміщує десять осіб. Для наймолодших відвідувачів встановили новеньку гойдалку. Усю територію відпочинку огородили парканом. Облаштували місце для вогнища та для сміття. Окрім того, оновили наглядну агітацію, де зазначають, що усе це робиться виключно для блага відпочиваючих.   Як повідомляв сайт vikka.ua, у лісництві на Черкащині зростає майже два мільйони сіянців сосни.","#Вікка, #Новини, #Черкащина, #Лісівники",https://www.vikka.ua/novini/u-lisnictvi-na-cherkashhini-onovili-punkt-dlya-vidpochinku-foto/
У Черкасах комунальникам дадуть десять тисяч літрів пального на зимове прибирання вулиць," КП ""ЧЕЛУАШ"" нададуть дозвіл на отримання десяти тисяч літрів дизельного пального для техніки під час зимового прибирання вулиць. Наразі паливо знаходиться у матеріальному резерві міста. Про це повідомляє прес-служба Черкаської міськради. Читайте: У дорожній пастці: ожеледиця паралізувала рух транспорту на Черкащині (ФОТО) З відповідним проханням до міської влади напередодні звернувся директор підприємства Олексій Мельник. У своєму листі він зазначив, що в КП ""ЧЕЛУАШ"" відсутні паливо-мастильні матеріали, що призводить до невиконання робіт з утримання доріг міста. Пальне очікується лише наприкінці 2017 року. Виконавчий комітет ухвалив рішення надати пальне у розмірі десяти літрів підприємству для безперебійної роботи з прибирання вулиць від опадів. Проте комунальники мають до 31 грудня цього року повернути зазначений обсяг пального до місцевого резерву. Як повідомляв сайт vikka.ua, меру Черкас заборонили купувати послуги з благоустрою.","#Черкаси, #Вікка, #Новини, #Зима, #Прибирання, #Челуаш",https://www.vikka.ua/novini/u-cherkasax-komunalnikam-dadut-desyat-tisyach-litriv-palnogo-na-zimove-pribirannya-vulic/
Житель Черкас виготовляв удома наркотики," Мешканці однієї з багатоповерхівок у Черкасах повідомили поліцейських про чоловіка, який виготовляє наркотики у своїй квартирі. Правоохоронці відразу приїхали на місце виклику і підтвердити підозри громадян. Про це повідомляє прес-служба ГУ НП у Черкаській області. Читайте: У Черкасах судитимуть двох чоловіків, які продавали психотропи та наркотики  40-річний місцевий житель вже притягувався до кримінальної відповідальності за зберігання та вживання наркотичних речовин. На кухні у його квартирі поліцейські знайшли близько 1 літру екстракту макової соломки у пластиковій пляшці. Чоловік зізнався рідина залишилась після виготовлення ним опію ацитильованого, який виготовив для власного вжитку. Правопорушнику загрожує покарання у вигляді штрафу від п'ятдесяти до ста неоподатковуваних мінімумів доходів громадян, або виправних робіт на строк до двох років, або арешту на строк до шести місяців, або обмеження волі на строк до трьох років, або позбавлення волі на той самий строк. Як повідомляв сайт vikka.ua, на Черкащині затримали молдаванина з наркотиками.","#Черкаси, #Вікка, #Новини, #Наркотики",https://www.vikka.ua/novini/zhitel-cherkas-vigotovlyav-udoma-narkotiki/
Суддю із Черкащини підозрюють у застосуванні запобіжних заходів щодо учасників мирних акцій протесту," Генпрокуратура повідомила про підозру судді одного з міськрайонних судів Черкаської області, який застосував запобіжні заходи щодо учасників мирних акцій протесту. Про це повідомляє прес-служба Генеральної прокуратури України. Департаментом спеціальних розслідувань Генеральної прокуратури України продовжується системна робота з розслідування, розкриття злочинів, вчинених під час акцій протесту у 2013-2014 роках, всебічне, повне і неупереджене дослідження обставин для забезпечення встановлення об’єктивної істини у кримінальних провадженнях цієї категорії та притягнення винних до відповідальності. Зокрема, здійснюється досудове розслідування у кримінальному провадженні за фактами протидії протестним акціям шляхом протиправного переслідування учасників мітингів та зборів у м. Черкасах в січні 2014 року працівниками правоохоронних органів та суду. Читайте: Черкаський адвокат став суддею Верховного суду України У цьому кримінальному провадженні перевіряється законність затримання, притягнення до кримінальної відповідальності та застосування запобіжних заходів щодо 66 осіб у період 23 – 27 січня 2014 року. На підставі зібраних доказів у межах цього кримінального провадження 28 листопада повідомлено про підозру судді одного з міськрайонних судів Черкаської області у вчиненні злочинів, передбачених ч. 2 ст. 28, ст. 340 (незаконне перешкоджання проведенню зборів, мітингів, вуличних походів і демонстрацій, здійснене за попередньою змовою групою осіб), ч. 2 ст. 375 (постановлення суддею завідомо неправосудних ухвал, що спричинило тяжкі наслідки). Підозрюваному інкримінується вчинення вищевказаних протиправних дій щодо 7 незаконно затриманих та арештованих осіб. На теперішній час зазначений суддя займає посаду голови міськрайонного суду Черкаської області. Досудове розслідування триває. Збираються та перевіряються на предмет допустимості та достатності для притягнення до кримінальної відповідальності докази щодо інших співучасників вчинення цих злочинів (працівників органів внутрішніх справ, прокуратури та суддів), а також за іншими епізодами злочинної діяльності. Як повідомляв сайт vikka.ua, на Черкащині судять кіровоградського суддю за вирок автомайданівцю.","#Вікка, #Новини, #Черкащина, #Суддя",https://www.vikka.ua/novini/suddyu-iz-cherkashhini-pidozryuyut-u-zastosuvanni-zapobizhnix-zaxodiv-shhodo-uchasnikiv-mirnix-akcij-protestu/
Черкаській музичній школі повернули приміщення вартістю майже 900 тисяч гривень," Дитячій музичній школі Черкаської міської ради повернули нежитлове приміщення площею 116,2 кв.м. та вартістю майже 900 тис. грн. Про це повідомляє заступник керівника Черкаської місцевої прокуратури Євгеній Троцько. Читайте: На Черкащині державі повернули землі пасовищ вартістю 900 тисяч  До суду було подано справу про розірвання договору позички між дитячою музичною школою №5 Черкаської міської ради та однієї з громадських організацій міста Черкаси. Під час судового розслідування відповідач повернув вказане нерухоме майно навчальному закладу для використання його за цільовим призначенням. Враховуючи добровільне виконання вимог прокурора, Черкаською місцевою прокуратурою подано до суду клопотання про припинення провадження у справі, в зв’язку з відсутністю предмету спору. Провадження у справі було припинено. Як повідомляв сайт vikka.ua, уЧеркасах державі повернуть земельну ділянку вартістю понад два мільйони.","#Черкаси, #Вікка, #Новини, #Суд",https://www.vikka.ua/novini/cherkaskij-muzichnij-shkoli-povernuli-primishhennya-vartistyu-majzhe-900-tisyach-griven/
"Синоптики розповіли, яким буде грудень на Черкащині"," Зазвичай погоду в грудні погода формується під впливом Сибірського антициклону та атлантичних циклонів. Тому характеризується снігопадами, хуртовинами, ожеледицею та налипання мокрого снігу. Про це на сторінці у Facebook повідомила прес-служба Черкаського гідрометцентру. Читайте: У дорожній пастці: ожеледиця паралізувала рух транспорту на Черкащині (ФОТО) За прогнозом синоптиків, грудень очікується в межах середніх показників температури і опадів, характерних для останніх 30 років. Середньомісячна температура повітря прогнозується -1,2° (за норми -2,4°), кількість опадів – 38 мм (за норми 48 мм). Морози до -10…-15º можливі наприкінці першої декади та наприкінці місяця. Всередині грудня очікується відлига та температура до +5…+7º. Найбільше опадів випаде всередині місяця у вигляді мокрого снігу та дощу, в решту часу переважатиме невеликий сніг. Сніговий покрив, висотою 1-3 см, спостерігатиметься у першій та третій декадах грудня. Опади у різних фазах у періоди відлиг сприятимуть утворенню ожеледі та ожеледиці на дорогах. Як повідомляв сайт vikka.ua, у Черкасах комунальникам дадуть десять тисяч літрів пального на зимове прибирання вулиць.","#Вікка, #Новини, #Черкащина, #Погода, #Зима",https://www.vikka.ua/novini/sinoptiki-rozpovili-yakim-bude-gruden-na-cherkashhini/
Черкаська художниця-самоучка здивувала грузинського Патріарха та знайшла визнання в Європі," Черкаська художниця Одарка Дьома-Пісна підкорює своїми картинами Європу, а за портрет Патріарха Грузії отримала найвищу оцінку від видатної духовної постаті. Відомий італійський критик Laura Di Trapani внесла роботи українки до свого каталогу, де представлені картини 50 найкращих сучасних художниць світу. Про шанси українських художників за кордоном, самоосвіту та власний творчий шлях талановита уманчанка розповіла сайту vikka.ua.  Фото з архіву героїні публікації Італія, Іспанія та Грузія двічі бачили виставки української художниці. Також роботи уманчанки оцінили у Парижі. Дівчина каже, що з-під її пензля вийшли близько 300 картин. Читайте: Черкащанка розвиває у Канаді новий напрям мистецтва Одарка Дьома-Пісна живе в Умані. Ще з дитинства дівчина поринула у світ пензлів та фарб.   ""Першу картину намалювала в 11 років. Це завдяки дідусю Івану Абрамовичу. Наразі йому 81 рік. Колись він малював, його брати теж художники. Дідусь брав мене малу з собою до парку ""Софіївка"", де створював картини. І мене, зокрема, малював. Але то була творчість для себе. Без спеціальної освіти за радянських часів ти не міг конкурувати з офіційними художниками"", – розповідає уманчанка.  Facebook / Dema-Pisna Odarka Художниця теж не має спеціальної освіти. Вона вивчилася на філолога. Але це не завадило їй у кар’єрі. ""Малювати вчилася самостійно, довго виписувалася, шукала свій стиль. Працюю на межі між імпресіонізмом та постімпресіонізмом. Навчаючись у своїх улюблених художників Ван Гога, Модільяні, Моне, взяла від них техніку.  Але найбільше мені підходить напрям арт-наїв – наївне мистецтво. Воно передає емоції. Це коли ти тільки щось побачив, пережив і одразу втілюєш"", – пояснює Одарка Дьома-Пісна.  Facebook / Dema-Pisna Odarka В Україні черкащанка своїм талантом не заробляє, а здебільшого продає заради благодійності.  Facebook / Dema-Pisna Odarka ""Україні наразі не до живопису. Я постійно проводжу тут виставки. Коли ж продаю в Україні картини, ці кошти йдуть на допомогу дітям з притулків та тим, хто потребує помочі. Продаю картини і за кордоном. За скільки – не скажу (посміхається). Найдорожча вартувала більше 800 євро"", – ділиться Одарка Дьома-Пісна.  Facebook / Dema-Pisna Odarka Серед її картин є особливе полотно – портрет Патріарха всієї Грузії Іллі Другого. Черкащанка каже, що завдяки цьому полотну отримала найціннішу для неї самої характеристику її робіт.   Портрет вона презентувала на виставці в Грузії.  Facebook / Dema-Pisna Odarka  З грузинською співачкою, актрисою театру i кiно Лелукою Телiєю на її Батьківщині. Фото з архіву героїні публікації ""У жовтні цього року я була на прийомі у Патріарха. Влаштувати це було непросто. Я подарувала йому його портрет. Він узяв картину, подивився на неї, переглянув каталог і запитав: а ви справді українка? Я відповіла, що в мені повністю тече українська кров. А він сказав, що в мені дуже відчуваються грузинські почуття. Зазначив, що я здаюся йому напівгрузинкою  –  так точно відчула їхню країну"", – пригадує художниця.  Facebook / Dema-Pisna Odarka Вона каже, що успіх прийшов до неї завдяки родині. Батьки у всьому підтримували, а 4-річна донька Злата – джерело натхнення.  Facebook / Dema-Pisna Odarka ""Якби не підтримка родини – мені нічого б не вдалося. Мій батько для мене найбільший авторитет, і не тому, що він мій батько. Він має дуже велике серце, до того ж усе життя він шукав щось нове. Якось вирішив, що в Умані не вистачає байкерського заходу. Він організував у місті мотофестиваль ""Умань 5 доріг"". Останній зліт налічував 6 тисяч осіб. Крім того, він мисливець, кінолог. У мене творча мама. Вона шиє ляльки та красиві дитячі речі"", – розповідає уманчанка.  Фото з архіву героїні публікації Наразі дівчина готується до нової виставки ""Різдвяна Австрія"". ""Мене називають різдвяним художником, бо велика кількість моїх виставок відбувалася напередодні цього свята. Взагалі Різдво для моєї родини – це щось особливе. У нас є власні традиції, які ми самі вигадуємо та впроваджуємо. Наприклад, перед Новим роком наша родина допомагає дитячим будинкам та тим, хто потребує допомоги. Я перед святом пишу листи-вибачення тим людям, з якими посварилася. Пишу про свої відчуття та вибачаюсь. Після цього з деким у мене навіть складалися дружні стосунки"", – ділиться власним досвідом художниця.  З мамою та донькою / Facebook / Dema-Pisna Odarka Уманчанка каже, що сімейний ген багато в чому унаслідувала її донька. ""У нас проживає двоє собак, які раніше були безпритульними. Ми їх взяли на перетримку, але донька Злата вмовила їх залишити. Це тепер її собаки, але доглядаю їх чомусь я"", – сміється уманчанка.  Фото з архіву героїні публікації Вона радить молодим українським художникам не зволікати і не вважати, що реалізовуватися за кордоном складно. За її словами, наразі талановитих українців охоче сприймає світ.  Фото з архіву героїні публікації ""Раджу колегам стукати у всі двері. Знайдуться моменти, коли одна з них відкриється. Взяти участь у закордонній виставці або влаштувати там свою не так важко, як здається нашим молодим художникам. Декого лякає, що це потягне за собою великі витрати. Насправді кошти знадобляться тільки на проїзд та проживання. А можна взагалі відправити лише свої роботи. Виставка може відбутися і без фізичної присутності художника там"", – пояснює митець.  Facebook / Dema-Pisna Odarka Як повідомляв сайт vikka.ua, черкаський пенсіонер перетворив сільське подвір’я на арт-галерею.","#Виставка, #Вікка, #Новини, #Мистецтво, #Черкащанка, #Художниця",https://www.vikka.ua/novini/cherkaska-xudozhnicya-samouchka-zdivuvala-gruzinskogo-patriarxa-ta-znajshla-viznannya-v-yevropi/
Черкащани обурюються через освітлення вулиць удень (ФОТО)," 29 листопада черкащанин анонімно виклав до спільноти ""НеТипові Черкаси"" у Facebook фото, на яких видно ряд включених вдень ліхтарів по вулиці Надпільна. Чоловік обурюється і говорить, що як платник податків, не хоче оплачувати чиїсь помилки. Він вимагає звільнення безвідповідального ліхтарника. ""Якийсь ""валянок"" забув вимкнути світло. Я і інші черкащани маємо як платники податків оплачувати світло вдень, – пише він. – За таке потрібно звільнити. Ви уявляєте, скільки може коштувати освітлення вулиці за годину?"" Читайте: Біля залізничного вокзалу в Черкасах з’явиться нічне вуличне освітлення (ФОТО) Випадок скарг жителів Черкас на те, що вдень горять ліхтарі зовнішнього освітлення, не поодинокий, та чиновники кажуть, що це – норма.  У коментарі кореспонденту vikka.ua директор КП ""Міськсвітло"" Віталій Тєрьохін розповів, що кожного дня на диспетчерську службу 15-05 надходять заяви від жителів про ділянки, де перегорають ліхтарі, тому дивуватися денному освітленню – не варто. ""Щодня в нас працюють автовишки з поточного ремонту вуличного освітлення. Після того,як замінили лампу, перевіряють чи працює вона чи ні, тому вмикають освітлення. У нас щодня працює 3-4 автовишки в різних районах міста, – пояснив він. – Раніше щоразу включалося від 150 до 250 ліхтарів одночасно, а зараз, після того, як провели у 2014 році реконструкцію пульта керування зовнішнім освітленням, включають від 25 до 40"". Як повідомляв сайт vikka.ua, черкащани просять виділити з місцевого бюджету кошти на ліхтарі.","#Черкаси, #Вікка, #Новини, #Освітлення",https://www.vikka.ua/novini/cherkashhani-oburyuyutsya-cherez-osvitlennya-vulic-uden-foto/
У Черкасах розвінчають міфи про ВІЛ і вшанують пам’ять померлих від СНІДу (ВІДЕО)," 1 грудня відзначають Всесвітній день боротьби зі СНІДом та толерантного ставлення до людей, що живуть із ВІЛ. Саме тому цього дня у Черкасах благодійна організація ""Від серця до серця"" влаштовує акцію, щоб поширити інформацію про ВІЛ і згадати тих, хто помер від СНІДу. Про це БО повідомляє у Facebook. Читайте: Уманчани збирають подарунки для вихованців спеціальної школи-інтернату (ФОТО) 1 грудня о 12 годині до парку Сосновий бір благодійники відкриють меморіал, стрічку пам’яті людей, які померли від СНІДу. О 17.00 вони запрошують черкащан взяти участь у вікторині і пройти безкоштовне тестування на ВІЛ.  Як повідомляв сайт vikka.ua, на черкаському аукціоні для порятунку маленької Діани зібрали майже 200 тисяч гривень.","#Черкаси, #Вікка, #Новини, #Віл-інфіковані",https://www.vikka.ua/novini/u-cherkasax-rozvinchayut-mifi-pro-vil-i-vshanuyut-pamyat-pomerlix-vid-snidu-video/
У районах Черкащини запроваджують соціальне таксі," У чотирьох районах Черкащини запроваджують соціальне таксі. Дорослі і діти з особливими потребами зможуть безкоштовно користуватися спеціальним транспортом. Про це повідомляє ""Українське радіо"". Читайте: Уманчани збирають подарунки для вихованців спеціальної школи-інтернату (ФОТО) За словами начальника Департаменту соціального захисту населення Черкаської облдержадміністрації Руслана Чикала, благодійники передали соціальним установам області чотири нові мікроавтобуси, переобладнані для інвалідів. В автівках встановлені підіймальні платформи для візків. Вартість такої ініціативи становить майже 5 мільйонів гривень. Соціальне таксі передали у міста Умань, Звенигородка, Золотоноша та смт Чорнобай. За умови співфінансування влади і благодійників, наступного року ще 4 райони області отримають мікроавтобуси для таких перевезень. Як повідомляв сайт vikka.ua, у Черкасах розвінчають міфи про ВІЛ і вшанують пам’ять загиблих від СНІДу.","#Вікка, #Новини, #Черкащина, #Благодійність",https://www.vikka.ua/novini/u-rajonax-cherkashhini-zaprovadzhuyut-socialne-taksi/
Підприємство на Черкащині постачало в Росію товари подвійного та військового призначення (ФОТО)," На Черкащині співробітники Служби безпеки України блокували постачання до Російської Федерації товарів подвійного та військового призначення українського виробництва. Про це повідомляє прес-служба СБУ.  ДИВІТЬСЯ: Працівники ФСБ погрозами змушували черкащанина шпигувати в Україні (ВІДЕО) Правоохоронці встановили, що в умовах запроваджених Україною санкцій керівництво одного з підприємств Черкащини організувало механізм нелегальних поставок високотехнологічного військового обладнання до країни-агресора. Співробітники СБУ з’ясували, що підприємство, яке виготовляє навігаційні прилади з програмним забезпеченням для потреб української армії, постачає аналогічну продукцію до Росії. Обладнання зловмисники відправляли через так званий ""сірий канал"", тобто транзитом через країни Європи та Азії, щоб приховати реального отримувача товару.  Під час обшуків на підприємстві правоохоронці вилучили документацію, яка підтверджує незаконне відправлення продукції до РФ, та зразки обладнання подвійного призначення, яке направлено на експертизу. Відкрито кримінальне провадження за ч. 1 ст. 333 Кримінального кодексу України. Наразі тривають слідчо-оперативні дії.  Як повідомляв сайт vikka.ua, черкащанин і його спільники пропагували Росію в соцмережі.","#Вікка, #Новини, #Черкащина, #Сепаратизм, #Зрада",https://www.vikka.ua/novini/pidpriyemstvo-na-cherkashhini-postachalo-v-rosiyu-tovari-podvijnogo-ta-vijskovogo-priznachennya-foto/
Голову Соснівського райсуду Черкас звільнили з посади," Вища рада правосуддя звільнила голову Соснівського районного суду Черкас Володимира Васильовича Орленка із посади судді за скоєння дисциплінарного проступку. Про це йдеться на сайті ВРП. 31 травня 2017 року Третя Дисциплінарна палата Вищої ради правосуддя ухвалила рішення про притягнення судді до дисциплінарної відповідальності та застосування до нього дисциплінарного стягнення у виді подання про звільнення з посади судді. Читайте: Черкаський адвокат став суддею Верховного суду України У зазначених заявах скаржники вказували, що суддя Соснівського районного суду міста Черкас Орленко В.В. приймав рішення про обрання запобіжного заходу у вигляді тримання під вартою щодо осіб – учасників масових акцій протесту в період з 21 листопада 2013 року до набрання чинності Законом України від 8 квітня 2014 року № 1188-VII ""Про відновлення довіри до судової влади в Україні"" у зв’язку з їхньою участю у таких акціях. У своєму рішенні Третя Дисциплінарна палата Вищої ради правосуддя дійшла висновку, що виявлені в ході дисциплінарного провадження відомості вказують на факти вчинення суддею Орленком В.В. істотного дисциплінарного проступку, несумісного зі статусом судді, що є підставою для звільнення його з посади. Як повідомляв сайт vikka.ua, суддю із Черкащини підозрюють у застосуванні запобіжних заходів щодо учасників мирних акцій протесту.","#Вікка, #Новини, #Черкащина, #Суддя",https://www.vikka.ua/novini/golovu-sosnivskogo-rajsudu-cherkas-zvilnili-z-posadi/
Контакт. Анатолій Гриценко,,,https://www.vikka.ua/pryami-efiri/kontakt/kontakt-anatolij-gricenko-4/
Черкасці просять перевірити якість утеплення шкіл та дитячих садків," На сайті Черкаської міської раби з’явилася електронна петиція з проханням провести комплексну перевірку якості утеплення дитячих садочків на шкіл. Читайте: Шість способів, як черкащани можуть збільшити енергоефективність свого житла  ""Прошу створити комісію з фахівців по енергоефективності та провести експертизу якості виконання робіт з утеплення шкільних та дошкільних навчальних закладів підрядниками. Ініціюю проведення робіт тим, що під час власного обстеження утепленої частини стіни, було виявлено порушення виконання робіт, що свідчить про повну невідповідність нормативам"", − зазначив автор петиції Максим Кохась. Черкащанин зауважив, що порушення техніки виконання робіт по утепленню з матеріалів, які обрав проектант, можуть нашкодити здоров’ю дітей. Як повідомляв сайт vikka.ua, черкаський депутат прозвітував за проведену роботу з утеплення дитячого садка.","#Черкаси, #Вікка, #Новини, #Утеплення, #Петиція",https://www.vikka.ua/novini/cherkasci-prosyat-pereviriti-yakist-uteplennya-shkil-ta-dityachix-sadkiv/
Студенти черкаських вишів відіграли колективний шаховий онлайн-турнір (ВІДЕО),"Два черкаські виші влаштували колективний шаховий інтернет-турнір. Грали між собою Черкаський національний та технологічний університети. Разом зареєструвалося понад сотня студентів. Відіграли на спеціальній платформі, яку розробили програмісти. Усе – аби в одній грі одночасно могли взяти участь всі студенти. Напруга трималася майже весь турнір, адже грали ""на рівних"". Та все ж стратегічну перемогу здобули представники ЧНУ. Десять найбільш активних гравців, яких визначила сама ж програма, нагородили обідами в місцевих кав’ярнях. За мету такого ноу-хау – популяризація шахових змагань.","#Шахи, #Чну, #Змагання, #Турнір, #Чдту, #Університети",https://www.vikka.ua/novini-na-vikka/vikka-novini/studenti-cherkaskix-vishiv-vidigrali-kolektivnij-shaxovij-onlajn-turnir-video/
"Арт-четвер. Гурт ""Noitamriffa""",,,https://www.vikka.ua/pryami-efiri/art-chetver/art-chetver-gurt-noitamriffa/
"Мер Черкас заветував депутатську недовіру ""архітектурному"" чиновнику (ВІДЕО)","Депутати – недовіряють, мер – милує. Міський голова не підтримав недовіру чиновнику, якого підозрюють в хабарництві. Рішення щодо неналежної роботи Артура Савіна заветував Анатолій Бондаренко. Пояснює: за рішенням, чиновника мали б спочатку заслухати на сесії. Також – перевірити його діяльність та, ймовірно, звільнити. А таке неможливе через його відсторонення за ухвалою суду. Нагадаю, депутати на останній пленарні вдруге оголосили недовіру ""архітектурному"" керманичу Артуру Савіну. Саме напередодні посадовця гучно затримали на стотисячному хабарі. Тоді як СБУ повідомляє: буцімто, той вимагав у підрядника 360 тисяч гривень за підписання проектної документації з реконструкції вулиць обласного центру. Додам, попереднє депутатське несхвалення Савіну також заветував міський голова. Поза тим, розглянути питання обранці мають повторно уже на прийдешньому зібранні.","#Вето, #Міський голова, #Анатолій бондаренко, #Недовіра",https://www.vikka.ua/novini-na-vikka/vikka-novini/mer-cherkas-zavetuvav-deputatsku-nedoviru-arxitekturnomu-chinovniku-video/
Через оковиту залежність та родинний конфлікт черкасець хотів покінчити з життям (ВІДЕО),"На межі восьмого поверху та смерті. 32-річний чоловік хотів покінчити з життям, стрибнувши з будинку. Про самогубний відчай містянина патрульним повідомила його мати. Екіпаж застав чоловіка на підвіконні восьмого поверху в стані алкогольного сп’яніння. Полісмени 40 хвилин переконували черкасця передумати, та той не піддавався. Коли ж йому запропонували цигарку – не відмовився, щоправда, лише з рук інспекторки. Взявши тютюн, відчайдуха пішов на контакт – і зрештою, полишив фатальні наміри. Потому пояснив: на таке рішення зважився через конфлікт з ненькою та алкогольну залежність. Потому чоловіка оглянули медики та доставили потенційного самогубцю до психіатричної лікарні. Врешті, черкасець погодився на ушпиталення.","#Рятувальники, #Поліція, #Алкоголь, #Самогубство",https://www.vikka.ua/novini-na-vikka/vikka-novini/cherez-okovitu-zalezhnist-ta-rodinnij-konflikt-cherkasec-xotiv-pokinchiti-z-zhittyam-video/
"Гравець ""Черкаських Мавп"" претендує на звання кращого у Суперлізі (ВІДЕО)","Гравець ""Черкаських Мавп"" Марвін Джефферсон претендує на звання кращого у Суперлізі. Про це інформує сайт ФБУ. Напередодні там стартувало голосування за кращого гравця Чемпіонату України. Серед головний претендентів на спортивну відзнаку місяця центровий черкасців – американець Марвін Джефферсон. У середньому за матч бігмен ""Мавп"" здобуває 15 очок та робить дев’ять підбирань. Підтримати черкаського американця всі охочі можуть на сайті Федерації. Голосування триватиме до другого грудня.","#Баскетбол, #Черкаські мавпи, #Спорт, #Гравець, #Лідери",https://www.vikka.ua/novini-na-vikka/sportivni-novini/gravec-cherkaskix-mavp-pretenduye-na-zvannya-krashhogo-u-superlizi-video/
"Через сильне сп’яніння черкащанин викрав у знайомого старенький ""Москвич"""," 47-річний житель одного і сіл Катеринопільського району повідомив поліцейським про крадіжку автомобіля. Чоловік, разом із односельчанином, приїхав на своєму старенькому ""Москвичі"" у Катеринопіль на роботу. Автівку лишив незачиненою на одній із парковок міста. Коли хотів поїхати додому – транспорт на місці не знайшов. Про це повідомляє прес-служба ГУ НП у Черкаській області. Правоохоронці знайшли автомобіль через добу зі зламаним двигуном в одному із сіл району. Від селян вони дізналися, що керманич був напідпитку, заглядав під капот, а потім пішов у невідомому напрямку. ДИВІТЬСЯ: У Смілі затримали серійного крадія автомобільних акумуляторів (ВІДЕО) Викрадачем виявився 23-річний односельчанин потерпілого, з яким він приїхав у місто.  Свої дії він виправдовував надмірною кількістю випитого алкоголю. Чоловікові загрожує покарання у вигляді штрафу від однієї тисячі до однієї тисячі двохсот неоподатковуваних мінімумів доходів громадян, або обмеження волі на строк від трьох до п'яти років, або позбавлення волі на той самий строк. Як повідомляв сайт vikka.ua, із автівки черкащан у Запоріжжі викрали півмільйона гривень.","#Вікка, #Новини, #Черкащина, #Крадіжка",https://www.vikka.ua/novini/cherez-silne-spyaninnya-cherkashhanin-vikrav-u-znajomogo-starenkij-moskvich/
Кількадесят кам’янчан штурмували тамтешню владу через холод у квартирах (ВІДЕО),"Тепловий страйк. Кількадесят кам’янчан штурмували тамтешню владу через холод у квартирах. Мовляв, підприємство, що опалює місто, не закупило ліміти на газ. Причина в боргах перед НАК ""Нафтогазом"". Вихід владці знайшли в опаленні деревиною. Та від такого температура в домівках містян ледь перетинала позначку в 10 теплових градусів. Це і привело обурених людей під міську раду. Ті бояться повторити гіркий досвід смілян. Натомість, тамтешній голова виправдовується: не можуть розрахуватися через борг держави за різницю в тарифах.","#Теплопостачання, #Газопостачання, #Опалювальний сезон, #Страйк",https://www.vikka.ua/novini-na-vikka/vikka-novini/kilkadesyat-kamyanchan-shturmuvali-tamteshnyu-vladu-cherez-xolod-u-kvartirax-video/
"У Черкасах на одній із вулиць встановлять ""лежачі поліцейські"""," У Черкасах по вулиці Максима Залізняка встановлять ""лежачі поліцейські"". Про це повідомляє прес-служба Черкаської міськради. Читайте: Одну з вулиць у центрі Черкас перекриють Рішення про встановлення елементу примусового зниження швидкості руху транспорту прийняв виконавчий комітет Черкаської міської ради. Директору КП ""ЧЕЛУАШ"" Олексію Мельнику було доручено погодити місце встановлення ""лежачих поліцейських"" та відповідних знаків дорожнього руху. Крім цього комунальники спільно з Управлінням патрульної поліції Черкас мають нанести дорожню розмітку. Виконати всі доручення по встановленню комунальники мають у місячний термін. Як повідомляв сайт vikka.ua, черкасці проголосували за нанесення дорожньої розмітки по всьому місту.","#Черкаси, #Вікка, #Новини",https://www.vikka.ua/novini/u-cherkasax-na-odnij-iz-vulic-vstanovlyat-lezhachi-policejski/
На Черкащині раніше судимий чоловік обікрав пенсіонерку," До працівників чергової частини Корсунь-Шевченківського відділку поліції надійшло повідомлення від пенсіонерки. Жінка повідомила, що з її сараю викрали металевого возика. Про це повідомляє прес-служба ГУНП в Черкаській області. Читайте: Через сильне сп’яніння черкащанин викрав у знайомого старенький ""Москвич"" Перевіряючи пункти прийому брухну, правоохоронці знайшли металевого возика, а працівник пункту дав опис чоловіка, який приніс викрадену річ. Поліцейські розшукали грабіжника. Ним виявився раніше судимий місцевий житель. Він пояснив, що викрав возика через брак грошей. За скоєне затриманому загрожує від трьох до шести років позбавлення волі. Як повідомляв сайт vikka.ua, черкащанина побив та пограбував новий знайомий.","#Вікка, #Новини, #Черкащина, #Пограбування",https://www.vikka.ua/novini/na-cherkashhini-ranishe-sudimij-cholovik-obikrav-pensionerku/
ТОП-5 досягнень листопада на Черкащині (ВІДЕО),"Черкаські водії під прицілом відеореєстраторів, районна гімназія – в освітніх передовиках та викриття торгівлі людьми. В останній день осені згадаємо найбільші досягнення місяця. В ТОП-5 наша Яна Федоровська розповість про втішну статистику ""ювелірних"" пацієнтів та корисне кавування в місті.","#Торгівля людьми, #Досягнення, #Відеоспостереження, #Недоношені діти, #Топ-5",https://www.vikka.ua/novini-na-vikka/vikka-novini/top-5-dosyagnen-listopada-na-cherkashhini-video/
